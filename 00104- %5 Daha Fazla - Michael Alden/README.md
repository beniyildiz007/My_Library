
# %5 Daha Fazla Motive Olmak
Pek çok insan daha iyi bir hayata sahip olmayı ister; ancak gerçekçi olmayan beklentiler ya da eylemsizlik gibi çok farklı nedenlerden dolayı talihlerini iyileştirmeyi başaramazlar.
Hayal kurarlar ama harekete geçmezler.
Başarılı insanlar harekete geçenlerdir.
Belki de kilosunun %5'ini kaybetmek isteyen 100 kilo ağırlığında birisiniz.
Eğer spor rutininiz günde 30 dakika ve haftada üç kere ise, egzersiz sürenizi ve egzersiz zorluğunu %5 artırın.
Eğer bisiklet egzersizi aleti kullanıyorsanız, "%5 daha fazla sürede %5 daha zor seviyede kullanın".
Vücut ağırlığınızın %5'ini kaybedemeyebilirsiniz ama hedefiniz doğrultusunda aktif olarak çalışıyor olacaksınız.
Kalori alımınızı %5 azaltın ve böylelikle kilo verebilirsiniz.

%5 daha fazla sonuç almak için kendinizi bundan sorumlu tutun.
Günlük aktivitelerinizle başlayın.
Neyi başarmak istediğiniz konusunda kendinize dürüst olun.
Günlük ve haftalık amaçlarınızı kağıda dökün.
Eğer bir takıma liderlik ediyorsanız, takımınız için günlük ve haftalık hedefleri yazın.
Bunları takım üyelerinize gösterin; böylece onlar da başarılarını kavrarlar ve artan düzenlemelerde bulunurlar.
Gerçekçi olun.
Bazı yöneticiler, yüksek hedefler koyarlar ve çalışanlar bu hedeflere ulaşmadığında sinirlenirler.
İdeal olarak, bireyler kendi satış hedeflerini kendileri koymalıdırlar.

*"Neredeyse herkes daha fazlasını ister.
Daha fazla mutluluk, daha iyi sağlık, daha fazla finansal istikrar, daha fazla disiplin ve daha iyi bir yaşam."*

# %5 Daha Fazla Para Kazanmak
Hukuk fakültesine gitmeden önce araba sattığım zamanlarda, mükemmel bir satıcı olan Brian ile birlikte çalıştım.
Brian araba satmaya bayılıyordu.
Brian, bir yaz günü boyunca beş tane araba sattı ancak buna rağmen bir sonraki müşteriyi de coşkuyla karşıladı.
Ona zaten beş araba sattığını hatırlattım.
Brian her zaman kendi kendine sadece bir araba satmak istediğini söyleyerek cevapladı.
Ve o bir arabayı sattı mı, bir tane daha satmak istiyordu.

Son gelen müşteri, sonraki gün tekrar geldi ve bir araba satın aldı.
Brian, beni başarılı olmaya zorladı.
Ben de bir ayda on beş araba sattım ama Brian on yedi arabayla benden öndeydi.
Brian, benim biraz daha çok çalışmamı istemeye devam etti.
Daha fazla müşteri karşılamaya devam ettim ve bu da daha fazla satış ile sonuçlandı.
O ay yirmi iki araba sattım. Bu o zamana kadarki en iyi performansımdı ve en iyi satıcılar genellikle ayda en az yirmi arama satmaktaydı.
O noktadan itibaren, biraz daha çaba gösterdim ve en iyi satıcı oldum.

*"Bir yerden başlamak zorundasınız. Harkeete geçmenin ve tutarlılığın bir değeri vardır."*

Annem, ben ve ağabeyimi büyütürken tam zamanlı bir işte yılda 19.000 dolar kazanmaktaydı.
Geçimimi sağlamak için, hafta sonları sabahın erken saatlerinden başlayarak gazete sattım.
Zor bir işti ancak bu fazladan çalışma gelirinin %30 artmasını sağladı.

2014'te, ABD Nüfus Sayım İdaresi yılda 24.091 dolar kazanan dört kişilik bir ailenin yoksulluk çektiğini belirledi.
ABD Tarım Bakanlığı, böyle bir ailenin haftalık yiyecek masraflarının 150 dolardan 298 dolarak kadar değişebileceğini bildirdi; bu nedenle yiyecek masrafları tek başına haftalık vergi öncesi gelirlerinin yarısıydı.
Ya bu aile %5 daha fazla kazanabilseydi?
Fazladan 1200 doların ne kadar yardımı olurdu?
Ya bu fazladan parayı kendilerine daha iyi bir gelecek sağlayabilmek için biriktirirlerse?

*"Önünüzdeki görev ne kadar büyük olursa olsun, en iyi yaklaşım her seferinde küçük bir adım atmaktır."*

İstatistiksel olarak, Amerika'da fakir insanların fakir kalmaya devam etmeleri muhtemel.
Çok az fakir insan kendilerini fakirlikten nasıl kurtarabileceklerini biliyorlar.
Küçük miktarlarda tasarruf yapmak, mütevazı hedeflerine ulaşmalarına yardımcı olabilir ve en azından %5 daha fazla kazanmak onları daha güvenli bir yola sokabilir.

# %5 Daha Fazla Zeki Olmak
Üniversite mezunları hayatları süresince lise mezunlarından daha fazla para kazanmaktadırlar.
Lise öğrencilerinin not ortalaması ya da sınav puanlarındaki küçük bir farklılık genellikle ilerleyen yaşamlarında büyük bir farklılığa neden olmaktadır.
Daha yüksek bir puan üniversiteye girmelerini sağlayabilir ve okul parası için burs elde etmelerine yardımcı olabilir.

*"Her gün küçük kazançlar ve küçük kayıplar yaşıyoruz. Ne olduklarının farkına varın; hayatınızın büyük anları için küçük anlar."*

Örneğin, sözel be sayısal 1240 SAT puanı alan ve not ortalaması 3.85 olan bir öğrenci Oregon Üniversitesi Başkanlık Bursu için temel gereklilikleri karşılar.
Ortamalası 3.7 olan ve ön-SAT puanı 1200 olan bir öğrenci puanlarını %5 artırabilirse, 1260 SAT puanı ve 3.89 not ortalaması elde eder ve bu da bursa hak kazanması için yeterli olur.
Bu artışlar ancak zaman içinde gerçekleşir; öğrencinin okuldaki son yılının son döneminde değil.

Çocuklar Nasıl Başarılı Olur adlı kitabında Paul Though, öğretimin ötesinde neyin çocukları başarıya götüreceği üzerine tartışmaktadır.
"Küçük kazançlar ve küçük ilerlemeler" çocukların gelişme göstermelerine yardımcı olur.
Bir çocuğa "dürüstük, dayanıklılık, disiplin ve empati" gibi karakter özelliklerini öğretmek çocuğun gelişimini teşvik eder.
Ebeveynliğe %5 daha fazla vakit ayırarak çocuğunuzun hayatını iyileştirebilirsiniz.

*"Sadece %5 ile hayatınızın adeta her alanında verimliliğinizi artırabilirsiniz ve bunun uzun zamanlı ve hayatı değiştiren yararları olacaktır."*

# Daha Güçlü, Daha Hızlı, Daha Sağlıklı ve Daha Mutlu
Daha güçlü ve hızlı olmak için spor rutininizde birazcık daha fazla çaba sarf edin.
%5 iyi ve mükemmel sonuçlar arasındaki farkı ifade edebilir, olimpiyat sporcuları için bile.
Usain Bolt, 100 metre koşusunda dünya rekortmenidir.
2008'da koşu süresi 9.58 saniye idi; ancak bunu 2007'deki en kötü süresi olan 10.03 saniye ile karşılaştırırsanız farkın %5'in altında olduğunu görürsünüz.

Üstün yetenekli bir atlet olan Bolt'tan koşu süresini %10 azaltarak daha hızlı olmasını istemek imkansız bir hedef koymaktır.
Koşu süresini %50 azaltmanın mümkün olduğu kanıtlandı ve bu kırmaya çabaladığı rekor haline gelebilir.
Olimpiyatçılar ve diğer seçkin atletler bütün gün antrenman yaparlar; spor yapmak onların işidir.
Sıradan insanlar tüm günlerini spor salonunda geçiremeseler de hala %5 daha güçlü ya da hızlı olmayı başarabilirler.

*"Çoğu zaman, hedeflerinize ulaşamayacaksınız. Geçici yenilgilere uğrayacaksınız. Bunlar aslında savaş sırasında kaybedilen muharebelerdir ama teslim olmazsanız savaşı kaybetmezsiniz."*

Gittiğim spor salonundaki üyelerden biri olan Mike 170 santimetre boyunda, etkileyici bir miktarda kilo kaybetmeden önce 103 kiloydu.
Ona sırrının ne olduğunu sordum.
Mike bana asitli içecekleri içmeyi ve dondurma yemeyi bıraktığını ve ekmeği kestiğini söyledi.
Alışkanlıklarından bu küçük değişiklikler sonunda 23 kilo vermesine neden oldu.

# Stresinizi %5 Oranında Azaltın
Sağlığınızı iyileştirmek için masaj ya da meditasyon gibi stres azaltma tekniklerini kullanabilirsiniz.
Meditasyon stres hormonu olan kortizolün vücuttaki seviyesini düşürür.
Günde 20 dakikanızı meditasyon yaparak ya da sessiz kalarak geçirmek kalp hastalıkları, kanser, stres, bağımlılık ve daha fazlası riskinizi azaltır.

*"Alışkanlıklarınızı değiştirmek oldukça zorlayıcı olabilir; özellikle köklü ve uzun süredir devam eden alışkanlıklarsa. Ancak küçük değişiklikler yaparak başlayın."*

Consciousness and Cognition dergisnde 2010'da yapılan bir araştırma, günde 20 dakika farkındalık tekniği kullanmanın sadece dört günlük uygulamadan sonra pozitif sonuçlara ulaştığını buldu.
Bu çalışmada, 49 gönüllü bilişsel işlevleri üzerine deneyler yapılması için iki gruba ayrıldı.
Bir grup meditasyon yaparken diğer grup yüksek sesle okuma yapan birini dinledi.
Bir deneyde, meditasyon grubu meditasyon yapmayan grubun dört katı daha iyi sonuç aldı.
Çoğu insan daha fazla paraları ya da mülkü olsaydı daha mutlu olacaklarını düşünür; ancak ne zaman zorlamayı ne zaman bırakmaları gerektiğini bilmezler.
Bazıları mutsuzluklarıyla başa çıkabilmek için uyuşturucu ya da alkol kullanır.
Ancak, "beyniniz aslında hazzın nereden geldiğini ayırt etmez ya da umursamaz"...
İş yerinde bir projeyi tamamlamak ya da evi temizlemek gibi basit şeylerden memnuniyet duygusu elde edebilirsiniz.
Hayattaki günlük küçük neşelerden yani "%5 anlarından" zevk alın.

*"Beklenenden %5 daha fazlasını yaparak, şirketinizin daha fazla para kazanmasını sağlarsınız ve sonunda kendiniz de daha fazla para kazanıyor olursunuz."*

Büyük bir yazılım şirketinin başkan yardımcısı, aynı yönetim pozisyonu için iki yazılım mühendisi arasında seçim yapmak zorundaydı.
Benzer niteliklere sahiplerdi.
İkisi de prestijli okullardan mezun olmuştu, yüksek lisans yapmışlardı ve güçlü bir iş ahlakına sahiptiler.
İkisi de çoğu zaman işe erkenden gelip geç saatlere kadar çalışıyorlardı.
Ancak sadece biri, altı hafta boyunca akşamları iki saat süren ücretsiz yönetim eğitimi kursundan faydalandı.
Fazladan %5 çaba sarf eden mühendis işi aldı.

# Çocuklarınıza %5 Daha Fazla Zaman Ayırın
Daha meraklı ve heyecanlı olmalarına teşvik ederek ve onlara kitap okuyarak çocuklarınıza %5 daha fazla zaman ayırın.
Bir çocuğun beyni beş yaşına kadar en şekillendirilebilir haldedir.
Çocuklarınıza yüksek sesle bir şeyler okumak, hızla güçlü sinir yolları kurmalarına yardımcı olur.
Bu, çocuklarınızla birlikte yapabileceğiniz en iyi şeylerden biridir.
Erkenden başlayın ve onlara sık sık kitap okuyun.

*"masanızda çalışırken e-postanızı kapatın ve saatte bir kontrol edin. Bu tüm ofis ortamlarında işe yaramayabilir ancak çoğunda yaramalıdır; sonunda daha verimli, daha az stresli ve kesinlikle daha mutlu olacaksınız."*

1989'da Brian Gallagher ve Dr. Jean Ciborowski Fahey, binlerce kitap dağıtan ve çocuk doktorlarını kitap okumanın önemini vurgulamaya teşvik eden Reach Out and Read'i kurdular.
Eğitimciler çocukların günde 20 dakika okuma yapmalarını önermektedir.
Bu bir gündeki dakikaların ancak %1,5'luk kısmıdır.
Onlara kitap okuyarak çocuklarınıza bu avantajı yaratın.
Bu onlara "okuduğunu anlama, sınav, sosyal beceriler, iletişim becerileri ve en nihayetinde yaşam becerileri" konusunda yardımcı olacaktır.

Okuma yazma bilmeyen ya da sesli okumaya vakti olmayan ebeveynler, çocuklarına onlarla konuşarak, onlarla vakit geçirerek ve onları soru sormaya teşvik ederek yardımcı olabilirler.
Çocuklar ne kadar çok kelime duyarlarsa, o kadar çok kelime öğrenirler.

*"Takımda en çok dikkati çekenler, günün sonunda en çok çalışanlardır."*

Çocukların davranışlarına dikkat etmeye çalışın.
Çocuklar kar gördüklerinde kızak kaymayı ya da kardan adam yapmayı düşünürler.
Yetişkinler kar gördüklerinde, daha çok karı küremek ya da karda araç kullanmak zorunda olmaktan endişe duyarlar.
Çocuklar karpuzun tadının ne kadar güzel olduğunu düşünürken ebeveynler ne kadar tutacağı konusunda endişe duyarlar.
Çocuklar pozitif kalırlar ve stresten uzaklaşırlar.
Mutluluğunuzu artırmak için, bazen dünyaya bir çocuğun gözünden bakmaya çalışın.

# İşinize %5 Daha Fazla Vakit Ayırın
Gurme kahve ve kahvaltı sandviçleri aldığım bir kafeye sık sık giderdim.
Mekanın sahibinin ikinci bir işte çalıştığını ve yakında mekanı kapatması gerektiğini öğrenince şaşırdım.
Kadına fiyatları %5 artırmasını önerdim ve kahvesini seven müşterilerin birazcık daha fazla para vermeyi dert etmeyeceklerini söyledim.

*"Ailenizden üstünde yürüdüğünüz yola kadar sahip olduğunuz her şeyden birazcık daha fazla keyif alın."*

Sonuç olarak, kadın benim tavsiyeme uymadı ve mekanı kapattı.
Birkaç ay sonra kadının daha zengin bir bölgeye taşındığını öğrendim.
Menüye daha fazla seçenek eklemişti ve fiyatlar yaklaşık %20 daha fazlaydı.
Kadın yeni ve daha büyük mekanında mutluydu ve daha fazla para kazanıyordu.
Mallarınızın reklamını fiyatı vurgulamadan yapın.
Eğer insanlar sizden ve sattığınız şeyden hoşlanırlarsa, mutlulukla biraz daha fazlasını ödeyeceklerdir.

Başarılı bir işletme, sadık müşterilerini elinde tutmalıdır.
Müşterilerini mutlu etmeye yalnızca %5 daha fazla çaba sarf etmek daha fazla sadakat sağlayacaktır.
Aynı şekilde, e-postanızı günde sadece birkaç sefer kontrol etmek ve her zaman açık tutmamak gibi zaman kazandıran küçük adımlarla verimliliğinizi artırabilirsiniz.

*"Bana, 'her sanatçı bir hayalperesttir.' dedi. Bense hepsinin beş parasız olduğunu söyledim. Başarılı olanların vizyonu vardır. Onlar hayal kurmazlar. Vizyonları vardır ve hedefler belirlerler."*

Şirketim büyük paketlerdeki satış komisyonlarını %5 azaltarak ve küçük paketlerdeki komisyonu artırarak maliyetleri azalttı.
Satışçılar bu durumdan mutlu değillerdi çünkü para kaybettiklerini düşündüler.
Büyük paket 300 dolardı ve bu değişiklikle her birinden 15 dolar daha az komisyon elde ettiler.
Küçük paket 150 dolardı ve her bir küçük paketten 7,50 dolar kazandılar.
Mutsuz satıcılar "satış hacmini hesaba katmadılar"...
150 dolarlık paket daha hızlı ve daha kolay satıldı.
Müşteriler gereksinimlerini daha iyi karşılayan küçük paketlerin daha az bir kısmını iade ettiler.

# Bileşik %5
%5 stratejisi daha fazla para kazanmak için de geçerlidir ve bu da zihniyetinizi değiştirme anlamına gelir.
Zengin insanlar gibi düşünün ve paranız için çalışmak yerine karanızın sizin için çalışmasını sağlayın.
Çoğu insan hedef doğrultusunda kademeli olarak çalışmak yerine boyundan büyük işlere kalkışır.
Kısa sürede çok şey ile uğraşırsanız psikolojik olarak yıpranabilirsiniz.
%5'lik artışlarla gelişmek fark yaratır.

*"Plansız bir hayal sadece bir hayaldir."*

%5 yaklaşımı kötü alışkanlıklarınızdan kurtulmanızda da yardımcı olur.
Bu yöntemi bağımlılıkla savaşmak için kulanabilirsiniz.
Sigara, alkol ya da uyuşturucu gibi sağlıksız alışkanlıklardan tüketiminizi her gün %5 azaltarak kurtulabildiğinizi hayal edin.
Diyelim ki günde 20 tane yani bir paket sigara içiyorsunuz.
Eğer sigara tüketiminizi her gün %5 azaltırsanız yani her gün 1 sigara daha az içerseniz, bir ay içinde sigarayı bırakırsınız.
Sigarayı bırakarak paradan tasarruf edersiniz.
Eğer yaşam boyu sürecek bir alışkanlıksa, sigarayı bırakmak toplam servetinizi 2 milyon dolarak yakın artıracaktır.

Araştırma, %5 stratejisini "yüksek derecede bağımlılık yapan" ilaç benzodiazepine bağımlı olanlar için desteklemektedir.
The British Journal of Psychiatry, benzodiazepin bağımlılığı olan 180 hastaya ait üç aylık randomize çalışmanın sonuçlarını yayımladı.
Son iki haftalık dozu 12.5% azaltma seçeneğiyle her hafta 25% daha az doz alımını kabul ettiler.
Gitgide azaltanlar daha başarılı oldular: kontrol grubunun %21'ine karşılık onların %62'si bağımlılığından kurtuldu.
