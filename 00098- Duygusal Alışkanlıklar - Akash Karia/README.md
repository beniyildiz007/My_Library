# Olumsuz Duyguların İşlenmesi
Hayatınızda olan negatif bir şeyi söyleyin.
Eşinizle olan bir kavga, bir boşanma, işyerinde terfi kaybetmek, hakkınızda dedikodu yapan bir iş arkadaşı veya okulda bir dersten kalmak olabilir.
Bu olumsuz duyguların hayatınızı ele geçirmesinden dolayı çok üzülmüş, öfkeli veya korkmuş hissedebilirsiniz.
Herkes strese ve negatifliğe farklı tepki verir.
Bazıları kendilerini arkadaşlarından izole eder ve çok fazla dondurma yer.
Diğerleri çığlık atarak kaçabilir.
Ancak başarılı insanlar, "duygusal olarak dirençlidir" ve olumsuz duygularını onların altında boğulmadan karşılayabilirler.

Olumsuz duygularınızı kontrol altına almak, onları bastırmakla aynı şey değildir.
Bastırmak zararlıdır çünkü negatif duygular, hayatın bir parçasıdır.
Duygularını boğmak yerine, onlara karşı farkındalığını geliştir.
Bir uyaranla, yani ne olduğuyla, onu nasıl yanıtladığınız arasındaki "boşluğa dikkat etmeyi" öğrenin.
Duygusal olarak dirençli olan insanlar, bu boşluğu kontrol altına alırlar.

> *"Birçok uzman duygusal dayanıklılığın, başarı için #1 numaralı anahtar olduğuna inanıyor -eğitim değil, gelenekse zekâ da değil."*

Duygusal olarak dirençli insanlar, duygularını kontrol etmelerine yardımcı olan yedi temel alışkanlığa sahiptir.
Duygularınıza hâkim olmak istiyorsanız bu alışkanlıkları anlayın ve uygulayın.

# 1. Alışkanlık: Duygularına Saygı Göster
Dayanıklı insanlar, "duygularını kabul eder, onların sorumluluklarını üstlenir ve duygularının altında yatan olumlu niyetleri yorumlamayı öğrenir".
Nerede olursanız olun ve ne hissederseniz hissedin, bu anı onurlandırmak için zaman ayırın.

Bu duyarlılığı gerçek hayattaki bir örneğe uygulayın.
Birisi size kötü bir şey söylediğinde, incinmiş veya öfkeli hissedebilirsiniz.
Bu sözlere nasıl cevap vereceğiniz, karşınızdakinin ne söylediği, geçmiş deneyimleriniz, kişiliğiniz ve buna benzer birçok faktöre bağlı olacaktır.
Sözlerin canınızı yaktığını kabul etmek yerine sinirlenebilir ve bağırabilirsin.

*"Duygularını kontrol etme yeteneğinin büyük bir çoğunluğu, zihninden geçen karmaşık düşüncelerin farkında olma yeteneğine bağlı."*

2007 yılında İngiliz dergisi Behavior Research and Therapy, Richard Bryant ve Fiona Taylor tarafından yazılmış olan, "düşünceleri baskılamanın" rüya üzerindeki etkilerini bildiren bir çalışma yayınladı.
100 katılımcıdan geçmişlerine ait istenmeyen bir düşünceyi, anıyı veya görüntüyü düşünmeleri istendi.
Katılımcıların 50'sinden, bu olumsuz düşünceyi uyumadan beş dakika önec bastırmaya çalışması istendi.
Araştırmacılar, katılımcıların rüyalarını yazdıklarını günlükleri inceledikten sonra, düşüncelerini bastıranların, geride tutmaya çalıştıkları olumsuz deneyimi rüyalarında görmelerinin daha muhtemel olduğunu keşfetti.

Duygularından sen sorumlusun.
Pazartesi sabahı işe giderken uğraşmanız gereken yoğun trafik gibi diğer faktörleri de suçlayabilirsiniz, ancak aceleci ve öfkeli olmaktan siz sorumlusunuz.
Potansiyel olarak sizi üzebilecek bir şeye nasıl yanıt vereceğiniz size bağlıdır.
Kızgın ya da üzgün olduğunuzu kabul etmek ilk adımdır.
Olumsuz duygularınızı kabullendiğinizde, ona eşilk eden "olumlu niyeti" arayın.
Örneğin, kendinizi korumak için agresif davranıyor olabilirsiniz.
Duygusal olarak dirençli insanlar, olumsuz duygularının ardındaki olumlu niyetleri bulurlar.

*"Bastırılmış düşünceler ve duygular, geri tepebilir."*

Duygusal direncin en güçlü örneklerinden biri, Viktor Frankl'dır (1905-1977).
1942'nin eylül ayında, Almanlar Frankl'i bir toplama kampına götürdü.
O ve milyonlarca Yahudi Nazilerin ellerinde acımasız muameleler gördü.
Frankl hayatta kaldı çünkü koşullarını kontrol edemediğini veya değiştiremediğini, yalnızca onlara cevap verebileceğini biliyordu.
Man's Search for Meaning'de yazdığı gibi, Frankl acısının ve ıstırabının iyi bir öğretmen olabileceğini fark etti.
Özgürlüğünü kazandıktan sonra başkalarına yardımcı olmak istedi.
Psikiyatrist ve nörolog oldu.

*"Duygusal olarak dirençli olan kişiler... hissettikleri olumsuz duyguların ardındaki olumlu niyeti arayarak bunu kendi yararlarına kullanırlar."*

# 2. Alışkanlık: "Güç Duruşlarını" Benimseyin
Beden diliniz, ne hissettiğinizi yansıtır.
Üzgünseniz, duruşunuz çökecek ve sarkacaktır; dudaklarınız aşağıya kıvrılmış olabilir veya ağlıyor olabilirsiniz.
Mutlu ya da gururluysanız, omuzlarınız diktir ve dudaklarınız yukarıya kıvrılır.

Güç duruşları-, fiziksel olarak çok fazla yer kapladığınızda, ayakta dik durup otururken dik oturduğunuzda, omuzlarınız geride, ayaklarınız omuz genişliğinde açık durduğunuzda ve iki dakika boyunca derin nefes aldığınızda ortaya çıkar.

Güç duruşlarını iki dakika boyunca benimsediğinizde, testosteron seviyeniz %20 kadar artar ve kortizol seviyeniz %25 oranında azalır.
Testosteron hormonu iki cinsiyet için de öz güveni arttırıcı etkiye sahiptir.
Kortizol ise strese sebep olan hormondur.

*"İnançlarımızın gücünü kendi ararımıza kullanmak mümkün olsa da inancımızın tümü verimli sonuçlar doğurmaz. Aslında, her birimizin gücümüzü kıran bazı inançlarımız var."*

Bu fiziksel tekniği zihinsel bakış açınızı değiştirmek için kullanın: gülümserken üzgün hissetmek zordur.
Mutlu değilseniz, gülümsemek gibi ufak fiziksel bir değişim, pozitif etkiler yaratır.
Nefes alıp vermeye odaklanmak, sakinleşmenizi sağlayabilir.
Fizyolojinizi değiştirmek, olumsuz duyguları işlemenize ve daha dirençli olmanıza yaşam boyu yardımcı olacak bir alışkanlıktır.

*"Bürünmek istediğiniz duygusal hallere koşul koyan inançlar (mutluluk, heyecan, tatmin, sevinç)... bu duyguyu deneyimleme süresini sınırlandırır."*

# 3. Alışkanlık: Odaklanma Yeteneğini Geliştir
Beyniniz her uyaranda anlam bulduğundan, tepkileriniz bu şekildedir.
Bulduğun anlamları değiştirirsen, tepkilerinizi de değiştirebilirsiniz.
Bu da farklı ve muhtemelen daha olumlu bir duygu üretecektir.
İşten kovulan iki kişi düşünelim.
Birisi hayatının sona erdiğini ve onun kadar iyi başka bir iş bulamayacağını söylüyor.
Diğer kişi, acısını daha farklı karşılıyor.
Bu durumu "kılık değiştirmiş bir lütuf" olarak görüyor.
Zamanını kariyer değiştirmek ya da okula dönmek gibi yeni bir şey denemek için kullanıyor.

Dikkat ettiğiniz şey odak noktanız olur.
Dış olaylara olumlu anlamlar yüklemek için odağınızı ayarlayın.
Dikkatinizi verdiğiniz şeyleri kontrol edin.
Odak noktanız, hayatınıza gireceklere yön verir.
Bu bakış açısına göre, ne kadar harika şeylere odaklanırsanız, yaşamın güzelliklerini ve daha olumlu gelişmeler olduğunu fark edeceksiniz.
Bunun tersi de geçerlidir.
Odak noktanız, "hayatınızı gördüğünüz bir tür mercektir."

*"Aslında nasıl hissettiğimizi seçebiliriz, ancak bunu başkalarının bizi kontrol etmesine izin vermeyi bıraktığımızda ve kendi duygularımız için sorumluluk almaya başladığımızda yapabiliriz."*

# 4. Alışkanlık: İnançlarınızı Değiştirin
Dirençli insanlar, inançlarını değiştirebilir ve şekillendirebilirler.
Dış uyaranlara farklı yollarla cevap verirler.
İnançlarınız o kadar güçlüdür ki sizi fiziksel olarak etkileyebilirler.
Örnek olarak, oldukça iyi bilinen plasebo etkisini ele alalım.
Plasebo alan hastalar, (sahte ya da etkisiz bir hap ya da tedavi) genellikle daha iyi hissetmeye başlarlar çünkü hapı ya da tedaviyi kendilerini daha iyi hissedeceğini düşünerek kabul ederler.
İnançlarınız, kendi kendini geçekleştiren kehanetler olabilir.
Endişeliyseniz veya korkuyorsanız, fiziksel olarak hasta hissedebilirsiniz.
Mutluysanız veya memnunsanız, daha iyi hissedersiniz.

*"Kendi iç film kontrollerinizle -parlaklık, renk, odak, ilişkilendirme, mekan ve boyut- deneyler yapın ve duygusal yoğunluğunuzu neyin azalttığını ve neyi narttırdığını görün."*

Sizi sınırlayan bir inancı, cesaretlendiren bir tanesiyle değiştirin.
Örnek olarak, "ben sadece utangaç biriyim" yerine "geçmişte özgüvenim vardı, bu şimdi de kendime güvenebileceğim anlamına gelir. Bunu öğrendiğim sürece istediğimi yapabilirim" deyin.
Eski inancınız gün yüzüne çıkmaya başladığında yeni inancınızı tekrar edin.
Yeni inancınız otomatikleşene kadar tekrar etmeye devam edin.
Bu aşamalarda ustalaştığınızda, duygularınızı kontrol etmek için daha donanımlı hale geleceksiniz.

# 5. Alışkanlık: "Soruların Gizli Gücünü" Kuıllanın
Duygusal olarak dirençli insanlar, kendilerini geliştirmek için soruları nasıl kullanacaklarını anlarlar.
Ama bazı soruların sizi olumsuz bir cevap için hazırladığını unutmayın.
Bunlar, "patronum neden bana asla saygı duymuyor? Bunu hak etmek için ne yaptım?" ve "yaşam neden bu kadar adaletsiz?" gibi sorular.
Bu varsayımlar doğru olmasa bile, beyniniz uygun bir cevap arayacaktır.
Kendinizi olumsuz bir tutum içeren sorular sorarken bulursanız, bilinçli bir şekilde buna karşı koymaya karar verin.

*"Duyguları tarafından kullanılmaktansa, duygularını kullanma yeteneğinde ustalaşmış daha az eğitimli, daha az zeki insanlar, lçoğu zaman çok daha fazlasını başarırlar."*

Alternatif sorular, "bundan ne öğrenebilirim?" ve "yeni hedeflerimde başarılı olmak için bu dersleri nasıl kullanabilirim?" olabilir.
Bu alternatifler, kendine acıma ve depresyondan ziyade, olumlu düşünmeyi ve ilerlemeyi teşvik eder.
Daha fazla kişisel farkındalık geliştirmek, duygularınız üzerinde daha fazla kontrol sağlamanızı sağlar.

*"Duygular söz konusu olduğunda, beden diliniz, içinizde hissettiğiniz şekli yansıtma eğilimindedir."*

# 6. Alışkanlık: Pozitif Bir "Öz-Konuşma ve İçsel Filmler" Geliştirin
Çocukluğunuzu düşünün.
Belki bazı güzel anılar aklınıza gelmiştir, örneğin ev yapımı yemekler ve arkadaşlarla güzel zamanlar geçirmek gibi.
Diğerleri daha acı verici olabilir.
Bazı hatıralar canlı olabilir, çünkü bu anılarda beş duyunun hepsini hatırlarsınız: görmek, tatmak, koklamak, duymak ve dokunmak.

Duygusal olara kdirençli insanlar, anılarını bastırmaya veya silmeye çalışmazlar.

Duygusal olarak, beyniniz anılara üç duyu aracılığıyla tepki verir: görsel, işitsel ve knestik.
Örnek olarak, eğer öfkeliyseniz, beyniniz o duyguyla bağlantılı bir görüntüyü karşınıza çıkaracaktır.
Beyniniz ayrıca, kendi kendinize tekrar edebileceğiniz öfkeli ifadeleri de duyar.
Neredeyse fiziksel bir dokunuş gibi, başka insanlardan gelen öfkeyi de hissedebilirsiniz.
Beyninizin gördüğü, duyduğu ve dokunduğu şeylere odaklanmayı deneyin.
"Film kontrollerini" ayarlarsanız, negatif olayların etkisini azaltabilirsiniz.

Negatif bir şey düşünün, ama çok negatif değil çünkü bu ilk denemeniz.
Aklınızdaki görüntü, siyah beyaz renkte mi?
Duygularınızın azalıp azalmadığını görmek için rekleri karşıt formata ayarlamayı deneyin.
Parlaklığı yukarı veya aşağı ayarlamayı deneyin.
Aklınızdaki anının etrafındaki alana bakın.
Size yakın mı yoksa uzakta mı oluyor?
Çok yakınsa daha uzağa itebilir misiniz?
Boyutu daha büyük veya daha küçük yaparsanız ne olur?
O anıyla olan ilişkinizi değiştirmeye çalışın.
Biraz mesafe kazanmak için görüntü, sinema ekranındaymış gibi hayal edin.
Görüntüyü daha net veya daha bulanık hale getirerek düzenleyin.
Bunun hafızanızı nasıl etkilediğini görün.

*"Yolunuza çıkan duyguları bastırmak yerine, onları doğru şekilde benimseyebilmeniz; onlar hakkında daha fazla şey öğrenebilmenizi ve sonunda onları kontrol etmeyi öğrenebilmenizi sağlar."*

Görsel manipülasyona ek olarak, işitsel ayrıntıları manipüle etmeyi de öğrenebilirsiniz.
Duyduğunuz kelimeleri düşünün.
"Başarısız olduğum için çok aptalım" diye düşünmek yerine "bu hatayı yaptığım için mutluyum, çünkü şimdi bir daha asla başaramayacağım" gibi daha olumlu kelimeler kullanın.
Olumsuz ifadelerden karamsarlığı çıkarmak için sizi gülümseten aptal cümleleri veya fikirleri kullanabilirsiniz.
Duyduklarınızın tonunu değiştirmeye çalışın.
Karşınızdaki kişi kaba veya küçümseyen bir ses tonuyla konuşurken, negatif mesajları kabullenmek daha zordur.
Olumsuzluğun sesini değiştirmeyi deneyin.
Sessize alma düğmesi varmış gibi hayal edin ve basın.

Fiziksel ve duygusal hafızaların, kinestetik bir yönü vardır.
Yukarıdaki stratejilerde olduğu gibi, herhangi bir duyumun "yoğunluğunu, baskısını" ve "konumunu" değiştirerek kinestetik anılarınızı ayarlayabilirsiniz.
Anılarınız yoğunsa, bir kadran hayal edin, negatif anıların yoğunluğunu azaltmak veya olumlu anılar hakkındaki görüşünüzü güçlendirmek için bunu kullanabilirsiniz.
Bir durumun baskısını veya ağırlığını hissediyorsanız, basıncı azaltabilecek bir balonun olduğunu hayal edin.
Anılarınızın yerini inceleyin.
Onları vücudunuzun içinde veya dışında farklı bir yere taşıyabilir misiniz?

*"Sürücü koltuğuna geri dönün. Bu stratejilerin ve alışkanlıkların bazılarını test edin."*

# 7. Alışkanlık: "ABC Döngüsünü" Kontrol Etmek
Dirençli insanlar, ABC döngüsünü kontrol etmekte daha başarılıdırlar.
A, öncül ya da uyarak (antecedent); B, davranış (Behavior); ve C, sonuç (Consequence) anlamına gelir.
Bunun için bir örnek ele alalım.

Bir genç olarak, öfkesini yönetmekte zorlanıyordu ve haftada en az bir kez fiziksel kavgaya girerdi.
Uyaran, birisinin burnunun büyüklüğüyle dalga geçmesi veya onu utandıran bir şey söylemesiydi.
Bu onu kızdırdı.
Öncül buydu.
Davranışı, diğer çocuğa vurmaktı.
Sonuç, öfkesi kaybolduktan sonra öğretmenlerinin onu cezalandırmasıydı.
Karia, çocuk beyin cerrahı ve ABD kabine üyesi Ben Carson'ın Gİfted Hands adlı kitabını öfkesinin üstesinden gelmesine yardımcı olarak nitelendiriyor.

Öfkenin öncülünü değiştirebilir misiniz?
Örneğin, diyet yapıyorsanız, çikolataları evinizden çıkarmak mantıklı bir karar olur.
Öfke kontrolü sizin için bir sorunsa, yumruklarınızı sıkmak yerine, alternatif bir poz verin veya ellerinizi gevşetin ve gerginliği gidermek için yavaşça nefes alın.
Öncül (uyaran) veya eylemleri değiştirirseniz, duygusal sonuçlarını değiştirebilir ve kontrol edebilirsiniz.

"Gelecekte hızlanma", geleceğe adım atmayı ve seni bekleyen ABC döngüsünü görselleştirmeyi içeren, duygusal tepkileri kontro letmek için kullanılan bir tekniktir.
Bu strateji, beyninizin, öncül tekrar ortaya çıkarsa, daha etkili bir şekilde ele almanıza yardımcı olacak farklı sinir yolları yaratmasını sağlar.
Birçok sporcu performanslarını sergilemeden önce zihinlerinde kendilerini başarırken canlandırır.
Örneğin, boks efsanesi Muhammed Ali arenaya çıkmadan önce kendini kazanırken hayal ederdi.

ABD ordusu ile çalışan dirençlilik koçu olan ANgie LeVan, ağırlık kaldıran kişilerin, beyin modellerini araştırdı.
"Zihinsel uygulamaların" fiziksel aktivitelerle aynı canlandırıcı güce sahip olabileceğini ve bunların ikisinin birlikte uygulanmasının kendi başlarına uygulanmasından daha etkili olduğunu keşfetti.
