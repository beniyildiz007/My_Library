Kitap, üç kısım ve on beş bölümden oluşan bir içeriğe sahip.
Öncelikle dünyanın başlangıcında ilk hücrenin oluşumuna kadar geçen sürede nelerin olduğunu açıklayan bölümün ardından sırasıyla; sanal duyular, bir yaşam kaynağı olarak güneş, ay, allen kuşakları, ozon tabakası, biyomerler yer alıyor.
Daha sonra beynin evrimi, belleğin oluşumu ve işleyişi, sinir hücreleri, sinapslaşmanın yer aldığı ikinci kısım var.
Son olarak üçüncü kısımda ise artık davranışın sebepleri, mekanik adımlar, üçüncü göz ve biyolojik saat üzerine bilgiler mevcut.
Temel biyolojik terimlerle keyifli bir anlatım sunan Biyolojik Saat, günlük yaşamı bile anlamlandıracak; çocukların karanlıktan korkma nedeni, depresyon ve sinirsel hastalıkların doğuşu hatta başparmağımızın ilkel hayattaki önemi gibi pek çok ilginç konuya dair bilgiler barındırıyor.

# Bir Şeylerin Başlangıcı
Bundan yaklaşık beş milyar yıl öncesinde gezegenlerin birinde tarihi bir gelişme yaşandı.
Bu çok önemli bilimsel ve tarihi gelişme yaşamın özünü oluşturan kendisinden organizmalar yaratacak olan mayanın oluşumudur.
Ve elbette ki bu şanslı gezegen, dünya oldu.
İlk hücreden insanın oluşumuna kadar müthiş bir zaman olsa da insan olarak bir şeyleri algılama biçimimiz henüz biz yokken geçen o zamanın büyük izlerini taşıyor.
Duyuların ortaklaşa çalıştığı algılama ve anlama sürecinde bazen yanılsamalar yaşayabiliriz.
Mesela elimizdeki kalemi gösterip bu nedir diye sorduğumuzda kuşkusuz hepimiz aynı cevabı veririz.
Fakat kalemi saniyede yirmi bin ile kırk bin arasında değişen bir hızla çevirip aynı soruyu sorduğumuzda; kalem cevabı yerine, bas ya da tiz bir ses cevabını veririz.
Çünkü bizler belirli bir hızda titreşen objeleri objeler olarak değil ses olarak algılamaya kayarız.
Yani bu durumda görme biçimi gözden kulağa kayar.
Bu döndürme hızını yüz bin kat daha arttırdığımızda titreşimsel frekanslar ısıya dönüşecek ve bu sefer soruyu, tenimize yani temas-dokunma duyusuna dayanarak *"bu bir ısı diye"* cevaplayacağız.
Algılama serüveni maddenin hareketine bağlı olarak gözden kulağa, kulaktan deriye, deriden biçim değiştirerek ışık ve renk formatında tekrar göze geçecek olsa da cisim hareket hızı arttıkça bizim hiçbir duyu organıyla algılayamayacağımız şekle geçiş yapacak.
İşte uzayda tüm olup biten bizim bu algılayamadığımız şeylerin müthiş bir hızla hareket ediyor olmasından kaynaklıdır.
İnsanın bu görememe durumunu telafi edebilmek için uzay üsleri, ileri düzey teknolojik aletler geliştiriyor ve uzayda neler olup bittiğini bir şekilde takip edebilir hale geliyoruz.

Sekiz ila on milyar yıl önce, adına Samanyolu da denilen spiral galaksinin kollarından birinden kütle çekim gereği yoğunlaşmaya başlayan bir gezegen oluşmaktaydı.
Yüzde doksan dokuzu hidrojen gazından oluşan bu kütle merkezinde zincirleme atomik tepkiler oluştu ve antik Mısırlıların tanrısı Ra, yani GÜneş doğmuş oldu.
Güneş'in bünyesinde atomların çarpışması sonucu oluşan gama ışınları tüm canlıların yaşam kaynağını oluşturur.
Gama ışınlarını Güneş yüzeyinde oluşturduğu fotonlar ondan ancak on milyon yılda korun üzerine çıkabildi.
Bu aslında öte yandan da şu demek: bugün gördüğümüz gün ışınları henüz insan evrimi başlamadan yaklaşık dört milyon yıl önce yola çıkmış ışınlardır.
KUlağa dehşet verici geliyor olabilir ama şu bir gerçek ki pencereyi açıp Güneş'e baktığımızda gördüğümüz şey tamamen fosil ışınlardır.

# Eğer başlangıçtaki gibi Ay, Dünya'ya çok yakın olsaydı gelgit dalgaları bazı karaları yutacak kadar yükselebilirdi.
Güneş oluştuğunda kuşkusuz ki etrafında yüzlerce gezegen vardı.
Bunlar GÜneş'e olan uzaklıkları ve dönüş hızları uygun olmadığı için ya uzaya kaçtılar ya da Güneş'e yaklaşıp yok oldular.
Fakat bazıları da birbirine çarparak yeni bir gezegen oluşturmuş olmalı ki Thea adlı gezegenin Dünya'ya çarpması sonucu fırlayan kütleyle Ay'ın oluşumu gerçekleşmiş olsun.
Başlangıçta Dünya yüzeyi sıcak ve akışkan olduğu için kutup manyetik olanları oluşmamıştı.
Zamanla soğuyup denizler ve karalar oluşunca Ay ile yakın ilişkisi de devam ettikçe Allen Kuşakları'nın oluşumuna zemin hazırlandı.

Dünya'nın manyetik gücünün sadece denizcilere yol gösteren pusulalar için önemli olduğu zamanlarda, kimse Allen Kuşakları'nın canlı yaşamı üzerindeki etkisinden haberdar değildi.
Oysa biyolojik yapılar üzerinde oldukça önemli bir etkileri var.
Uzay çalışmalarının başladığı 1960'lı yıllarda uzay adına ilk çalışma bu kuşaklar üzerine yapıldı.

# "Geçmişi aydınlatan mercanlar..."
Ay uzun bir süre Dünya'yı frenleyen bir mekanizma gibi görev yaptı.
Bu frenlemenin manyetik alan yaratacağı aşikâr olmasına rağmen Ay'ın bu istikrarı epey bir devam ettirdiği bir gerçek.
Jeolojik tabakalardaki fosillerin incelenmesi neticesinde; gelgit sularıyla üst üste tabakalar halinde kabuğunu büyüten bir mercan fosilinin incelenmesiyle anlaşılıyordu ki bundan beş yüz milyon yıl önce dünyada bir yıl 365 gün değil 415 gün sürüyordu.
Mercanlar yapı itibariyle en uzun yaşayan canlılar olarak bilinir.
Her gelgitte bir katman daha eklerler böylece yılda kaç gelgit olduğu hesaplanır.
Ve mercan fosilleri Ay ile Dünya arasında bu ilişkiyi açıklaması bakımından kıymetlidir.
ANlaşılıyor ki manyetik alanların varlığı Dünya'ya hızını yitirmek şeklinde geri dönüyordu.
Ve bu yavaşlama Dünya duruncaya dek devam edecek.
30 Haziran 2015'te ise bu yavaşlamanın pek çok coğrafik ve astronomik hesaplamaları sabote etmemesi için dünyadaki tüm saatler saat 23.59.59'da bir saniye geri alındı.
Fakat bu düzenleme bilgisayar bilişimcileri büyük bir endişeye soktu, çünkü bir saniyelik ek bir düzenleme daha yapılırsa merkezî bilgisayar sistemlerinin bunu arıza olarak algılayıp sistemleri bloke etmesi demek olacaktı.

# "Ozon Tabakası yapımızı belirliyor"
Dünya üzerinde belirli dalga boyuna sahip ışınların Güneş tarafından gönderilmesi sebebiyle -ki bunların arasında D vitamini sağlayan morötesi ışınlar, insan ırkında yedi renk görüsünü var eden mavi, yeşil ve kırmızı ışınlar, radyo dalga boyu gibi ışınlar da var- bu ışınlarla ilişkili istemler geliştirilebildi.
260 nm dalga boyundaki ışınların geçirgen olmayan deniz diplerindeki DNA moleküllerinin, sonraları ona çok duyarlı olmasına sebebiyet verdiği ve bunun neticesinde bu ışınlara maruz kalanlarda DNA'nın bozularak kanser hücreleri başta olmak üzere pek çok hastalığa dönüştüğü anlaşıldı.
Hatta bugün tüm ameliyathanelerdeki cihazlar, bahsedilen bu ışınlardan bilhassa temizlenir.
Ve anlaşılıyor ki 260 nm dalga boyundaki ışınlar tüm canlılar için ölümcül bir tehdit oluşturuyor.
Ozon tabakasının geçmesine izin verdiği ilk alfa ve levo aminoasitlerinin yanında dekstro şekerlerin kuram gereği bundan sonraki canlı nesiller için de aynı ya da farklı molekül kombinasyonları kullanması mümkünken biyolojik açıdan bir fakirleşmeye doğru gittiği görülür.
Bu aslında öte yandan DNA ve RNA gibi unsurların kalıtım malzemesi olarak temelleşmesini de sağlamıştır.

Ozon tabakası ve ışınların ortaklığını daha net ifade etmek için şunu söyleyebilriiz: başlangıçta ozonun izin verip tabakasından geçirdiği güneş ışınları, güneş ışınları için yaşam kaynağı demiştik, denizin derinliklerine kadar inerek orada kendini korumaya alan canlıları yavaş yavaş deniz yüzeyine oradan da karaya çıkartmaya yaramıştır.
Ve elbette karaya çıkan bu canlılar çeşitlenerek tüm dünyayı saracaktır.
Biz biyolojik çeşitliliğin gelişimini bire bir gözlemleyemiyor olsak dahi tüm bu bulgulara dayanarak yaşamın denizin dibinde sığınarak başladığını söyleyebiliriz.
Karada başlayamazdı çünkü ozon tabakası güçlendirilemediği için biyomerler yapılarını koruyamazlardı.
Ozon tabakasındaki güçlenme ise fotosentetik bakteriler eşliğinde kara bitkilerinin bugünkü durumuna gelmesiyle mümkün oldu.

# "Öykü bundan yaklaşık 3.9 milyar yıl önce başlıyor"
Merkezî sinir sistemi evrimsel süreç içerisinde; inorganik evrim, biyomoleküllerin evrimi, hücre organizasyonu ve bellek diye isimlendirebileceğimiz dört önemli süreç neticesinde oluştu.
Belirli bir zaman sonra yoğun sinir ağının bulunduğu üst yutak gangliyonda hücrelerde bölünmeyi sağlayan sentrozom bir mutasyon ya da anormalleşme sonucu bölünmeyi tamamen, yenilenmeyi de kısmen kaybetmeye başladı.
Bu noktadan sonra canlılar için ölüm süreci kaçınılmaz bir son olmaya başladı.
Yani açıkça diyebiliriz ki bellek oluşumu ölümün de yolunu açtı.
Kabaca bilgilerin ya da komutların birikim ve işletim yeri olan beynin dışında, sinir hücrelerini algılayan ve depolayan vücudun diğer bölümleri de bazen beyin gibi hareket ediyor muydu sorusunu araştırmak için birtakım deneyler yapıldı.
Öncelikle hayvanlar bu deneylerde, elektrik, ışık ya da ısı verilmesi yoluyla cezalandırılarak belli bir davranışı göstermeye yönelik koşullandırıldılar.
Akabinde bu hayvanlar belli parçalara bölünerek kendilerini yenilemeleri için uygun bir ortama konulmuşlardı.
Bu vücut parçalarının neredeyse hepsi önceki koşullandırmayı büyük ölçüde hatırlamış ve korku-kaçma davranışını göstermişlerdir.
Yani anlaşılıyor ki vücudun tüm parçalarında yer alan impulslar bir bellek gibi hareket edebiliyorlar.
Bu da bizim otonom davranışlarımızı açıklayacak bir malzeme sunuyor.

Dünyadaki geçmiş, bugün ve gelecekteki her insanın gen kombinasyonu farklı olduğu için bu farklılık her insanın vücut yapısına yansıdığı gibi beyin yapısında da farklılaşmaya yol açar.
Bu sayede teknik olarak insan beyni diyor olsak da her insanın beyin yapısı biyolojik olarak oldukça farklıdır.
Beyin kıvrımları arasındaki kanalların mikro düzeyde incelenmesiyle anlaşılıyor ki trakt dediğimiz bilgi kanallarını görebiliyoruz.
Bu traktlar öncelikli olarak beynin biyolojik yapısındaki işlerliği ikinci olarak da düşünme kapasitemizi hatta en önemlisi düşünce yönelimimizi sağlayan iki önemli görevi üstlenir.
Böylelikle davranışların direkt olarak beyin yapımızdaki traktlarla ilintili olduğu ve bunların da her insanda farklı olduğu gözlemlenir.
Kimi zaman çarelerin tükendiği, çıkar yolun bulunamadığı modern zamanlarda bu aslında kabaca şu demek; altı milyar insanın yaşadığı gezegende altı milyar tür düşünme tarzı var.
Fakat insan kendini keşfetmeden evvel öğrenilmiş davranışlar sergilemeye ya da ait olduğu toplum tarafından yönlendirilmeye alışık olduğu için, biyolojimizin bize bahşettiği davranış ve fikir konusundaki özgünlüğü çoğunlukla yaklayamayabiliyor.

# "Zevkle öğrendiğimizi hiçbir zaman unutamayız"
Hipokampus bilgilerin kalıcı hafuzaya geçip geçmeyeceğine karar veren bir sinir merkezidir.
Ve bu merkez ancak bir konuda merakın uyanmasıyla uyarılır ve harekete geçer.
Yani denilebilir ki merakın uyanmadığı bir alana dair öğrendiklerimizin, kalıcı hafızaya geçmesi mümkün değil.
İşte alfred Mercier 19. yüzyılda bu sözü söylediğinde bilim tarihi hipokampusun varlığından haberdar değildi.
Yine de en etkili öğretmenin merak olduğu, her zaman bilim insanlarınca bilinirdi.
Merakın doğduğu bir öğrenme sürecinde beynin ilgili bölümleri uyarılarak belirli bölgedeki nöronlarda moleküler seviyede kalıcı değişiklikler oluşmaya başlar.

Ölüm ve yaşam arasındaki nihai kararı beyin verse de çoğu sinir merkezinin aksine beyin sürekli bir yaşam taraftarıdır.
Bu sebeple hayat kurtaran ani refleksleri doğurur, vücut iflasa geçmeden önce yapabileceği her şeyi yapar.
Kimi zaman da organizmasını öldürmek üzere beyin ölümü dediğimiz intiharı da seçebilir.
Fakat çoğunlukla vardıyetçi yapılarından ötürü yaşamcıdırlar.
Mesela bir trafik kazası anında beyin, öleceğini anladığı an bütün iletişim kanallarını bloke edebilir.
Bu sebeple ağır kaza geçirenler kaza anına dair son hareketi hatırlamaz.
Beyin üzerine yapılmış ve yapılmayı bekleyen çalışmalarla ona dair her geçen gün daha enteresan ve aydınlatıcı bilgiler edineceğimiz kesin.

Morfolog Haeckel omurgalıların kafatası üzerine çalışırken bazı canlıların kafataslarının bir yerinde henüz fenüs döneminde oldukça belirgin olan kimilerinde ise ergin dönemde kapanan bir pencereden bahseder.
Bu teorik olarak üçüncü gözdür ve Haeckel dünyada üçüncü gözü taşıyan bir canlı olduğunu ileri sürer.
Öngörülen bu canlı yıllar sonra Avustralya'da keşfedilen bir kertenkele türü olan Sphenodon Punctatus'tur.
İnsan ırkında da doğum sırasında rahim çatısından geçmeyi kolaylaştıran bıngıldak açıklığı fontonel, aslında bu üçüncü gözün bulunduğu yerin bir kalıntısıdır.
Bir vakitler omurgalılarda bulunan bu üçüncü göz, aslında içsel değişimlerin ve davranışların eşgüdümcüsü olarak bir koordinatör pozisyonuna evrilmiştir.
Bitkilerin yaşanan mevsimsel değişimleri algılaması ve bir yaşam stratejisi geliştirmesi bu üçüncü gözün içselleştirilmesiyle mümkündü.
Aynı durum hayvanlarda da geçerli.
Zira hiçbir hayvan yedi ay evvelden kış gelecek kendime barına yapayım yiyecek stoklayayım diyemez.
Bu ancak onun yaşadığı değişim ve gelişimleri algılayabileceği bir üçüncü göz sayesinde mümkündür.
Buna göre evrendeki bu kozmik tınıyı hatırlayanlar, iç stratejisini buna göre yapanlar, yani biyolojik saatini kurabilenler ayakta kalmış ve türünün devamlılığını sağlayabilmiştir.
Bu biyolojik saat sayesinde, çiçeklerin tomurcuklanmasından, hayvanların göç zamanlarının belirlenmesine kadar tüm yıllık süreç içindeki olayların saati tayin edilir.
Tüm canlılarda var olan bu saat, aslında başta bahsettiğimiz Ay-Dünya-Allen Kuşakları ilişkisiyle büyük çoğunlukla belirlenir.
Sonrasında yeryüzüne inen ışınların varlığıyla da yönetilir.
Fazladan alınan ışınlar bu saatin hızını arttırır bu sebeple gece lambası eşliğinde uyumaya çalışanlar ya da sokak lambasından içeri sızan bir ışık olsa dahi derin uykuya geçemezler.
Derin uyku uyuyamaz ve dinlenmiş olarak uyanamazlar.

Sıcağın da ömrü kısalttığı bilinen bir gerçekken ışınların neden biyolojik saati hızlandırdığı yani nihai sona hızla yaklaştırdığı doğal bir sonuç olarak karşımıza çıkar.
