Evrim öncesinde yer yüzünde başka insan türleri de yaşamış sonra ölmüştü.
İnsan türünün atalarından en önemlisi Homo Erectus yani Dik İnsan'dı.
Böyle adlandırılmalarının nedeni de iki ayak üzerinde durmalarıydı.
Yaklaşık 2 milyon yıl önce afrikada evrimleştiler ve oradan Asya'ya geçtiler.
Homo Erectus, yeryüzündeki varlığını yaklaşık 300.000 yıl öncesine kadar sürdürdü.
Her geçen gün yeryüzünü biraz daha doldurmaya başladılar.
 
Günümüzden 50.000 yıl önce Asya'ya, Avrupa'ya ve Afrika'ya yayılmış durumdalardı.
Sonrasında hiçbir insanın ayak basmadığı diğer 3 kıtaya da yayılmaya başladılar.
Bu geçişlerden en ilginci Güney Doğu Asya'dan Avusturalya'ya geçiştir.
İlk insanların bunu nasıl başardığı gizemini hala korumaktadır.
Yeryüzüne yayıldıktan sonra bile insanlar avlanarak ve toplayıcılık (meyve, deniz yosunu vb.) yaparak hayatlarını sürdürmeye devam ettiler.
Fakat yaklaşık 10.000 yıl önce insan yaşamını kökünden değiştirecek bir süreç başladı.
Avcılar, koyunlarını tutabilecekleri, yalnızca tek ucu açık bir vadi keşfetmişlerdi. 

# Homo Sapiens Ortaya Çıkıyor
Homo Sapiens, şu an dünyadaki tek insan türüdür. 160.000 yıl önce, Büyük Sahra'nın güneyinde evrimleşmiştir.
Bir süre, farklı bir iki türle beraber yaşamış ve muhtemelen onların türünün yok olmasına ön ayak olmuştur.
Cro-Magnon yaklaşık 30.000 yıl önce ortaya çıkınca, zihinsel ve fiziksel olarak günümüzdeki en yakın forma ulaşmış ve sonrasında evrene yayılmaya başlamıştır.
Ölümden sonra yaşam olduğuna dair fikirleri ortaya çıkmış, eşyalarla birlikte gömülme geleneği başlamıştır.
 
Lascaux'daki resimler II. Dünya Savaşı'nın başlamasından hemen sonra bulundu.
Tarihi olayları, resimleri yorumlayarak geçmiş hakkında önemli bilgiler edinildi.
Rersim çizme, resimleri yapılan hayvanlara bu yolla hükmedildiği düşünüldüğü için yapılmış olabilir ya da büyüye dair bir eylem olabilir.
Homo Sapiens, başka yerlerde başka resimler, heykeller, figürler de yaptı. Denizlere açıldı, dünyanın her yerine gitmeye başladı.
 
Sonrasında, ırmak boylarında toplanma başladı. Koyun sürülerindeki zayıf olanlar kesilip yenildi; güçlüler ise nitelikli bir türe doğru evrimleşti.
Homo Sapiens tarımla uğraşmaya başladı, göçerlik yerleşikliğe döndü. Ve insanların uygarlıklar kurmaya başladığı dönem geldi.
Yani insanların köylerde ve kentlerde yaşamaya başladığı, çok sayıda değişik işlerde çalıştığı,
bir yönetime bağlı olduğu, tanrıya veya tanrılara taptığı, okuyup yazabildiği bir dönem.

# Göçer Toplumların Ortaya Çıkışı
Uygarlaşmanın ilk yaşandığı yerin şimdiki Irak'ın güneyinde yer alan bölge olduğu söylenebilir.
Bölgenin eski adı Mezopotamya idi. Sonraları Sümerler ortaya çıktı, yazıyı ekonomik meselelerin kolaylaştırılması amacıyla icat ettiler.
Kadınlara kötü davranmadılar. Kazı işini yönetecek ve çölden gelen haydutları uzaklaştıracak şeflere ihtiyaç duyuldu.
Böylece "büyük insan"lar ortaya çıktı.
Zamanla şehir devletleri ve savaşçı krallar türedi. Krallar tanrı tarafından seçildiklerini söylediler.
Gılgamış da bu dönemde ortaya çıktı.
 
Birkaç kuşak boyunca Sümerler bir eyalet olarak kaldı. Fakat sonrasında tekrar bağımsızlıklarını kazandılar.
Kral Ur-Nammu ülkeyi birleştirdi ve muhtemelen dünyanın ilk kanunnamesini hazırladı.
Zaman içinde Sümer Uygarlığı etkinliğini yitirdi ve Babilliler, Mezopotamya'yı egemenliği altına aldı.
M.Ö. 3000 yılına gelmeden bir hükümdar tüm Mısır'ı tek bir yönetim altında birleştirdi.
Arkeologların ortaya çıkardığı bir zafer anıtına göre, bu kişi Skorpion: Akrep isminde bir savaşçıydı.
3000 yıl boyunca Mısırlıları firavun düşüncesi ayakta tuttu. Onlar için firavun, bir yaşayan tanrıydı.
 
İbraniler olarak anılacak bir Sami topluluğu, Sümer ülkesinden kuzeye doğru yola çıktı.
Fırat boyunca ilerlediler ve Harran civarından tekrar güneye yöneldiler.
Kitab-ı Mukaddes'te bu topluluğun hikayeleri yer almaktadır.
Avram (Tanrı tarafından bildirilen yeni adıyla İbrahim) Tanrı ile konuşur;
Tanrı bütün Kenan ülkesini ona ve soyuna vermek için tek şart koşar, o da topluluktaki tüm erkeklerin sünnet olmasıdır.
Aynı zamanda Tanrı, oğlunu kurban etmesini isteyerek, İbrahim'in sadakatini sınamıştır.
Tek tanrı olayı ilk defa o dönem ortaya çıkmıştır.
 
Kitab-ı Mukaddes, Tanrı'nın Musa'ya taşa yontulmuş on emir ilettiğini anlatmaktadır.
Kitapta james Davis, Kitab-ı Mukaddes'in önemini şu şekilde açıklamaktadır:
"Kitab-ı Mukaddes, önceden konar göçer bir hayat sürerken sonradan Filistin'de yerleşik hayata geçerek çiftçilik yapmaya başlayan bu yoksul insanlara,
Mısırlıların ve Fırat ile Dicle kıyılarında yaşayanların sahip olmadığı bir şey vermişti: Bir bellek."

# Atina ve Sparta'nın Hakimiyeti
Yunanlılar, yakacak ve tekne yapımında kullanılacak odun ihtiyacı için ormanların çoğunu yok etmişti.
Deniz kıyısında, dağlarla çevrili köy ve kentler kurdular.
Bu nedenle kentlerin çoğu (Yaklaşık 200 tanesi) küçük ve bağımsız kent devletlerine dönüştü.
O dönemlerde yaşayan Aristoteles de ideal kent devletinin herkesin birbirini tanımasını sağlayacak kadar küçük olması gerektiğini belirtmiştir.
Çoğu küçük ve bağımsız olsa da tabii ki tüm devletler küçük değildi.
 
Atina ve ondan üç kat büyük olan Sparta, haritada hiç de küçümsenmeyecek ölçüde yer kaplayan devletlerdi.
Devletler genel olarak deneme yanılma yönüyle ve kan dökerek gelişirken, Sparta için bu durum pek de öyle olmamıştı.
M.Ö 600'lerde, Lykurgos adında bir Spartalı çok çabuk bir şekilde, yüzyıllarca bağlı kalınacak bir sistem kurdu.
Lykurgos temel kuralları oluşturdu ve tanrı Apollo'dan da onay aldı.
Spartalıların zaman içinde kuralları çiğneyeceğinden korkuyordu.
Bu nedenle herkese, o geri dönene kadar kuralları çiğnemeyeceklerine dair yemin ettirdi ve Sparta'dan ayrıldı.
Sonrasında da kendisini açlıktan ölmeye mahkûm etti.
 
Lykurgos'un tasarladığı devlet düzeni, tamamen savaşçılardan ve toprak sahiplerinden oluşan bir üst sınıf üzerineydi. Spartalılar'da çocuklar, 12 yaşından sonra yoğun bir askeri disiplin ile yetiştiriliyordu. Tüm Yunanlılar'da savaştan kaçmak ve kalkanını yere düşürmek büyük bir utanç kaynağıydı.
 
Sparta'nın rakibi Atina ise Sparta'nın kuzeydoğusunda, denizin neredeyse dört yanını kuşattığı bir yarımadada yer alıyordu. Aslında devlet toplam 2500 metre karelik bir alanda yer alıyordu. Fakat diğer kent devletleri o kadar küçüktü ki Atina, büyüklük olarak Sparta'dan hemen sonra ikinci sırada geliyordu.
 
Kleisthenes dönemi sonrası Atina'da demokratik bir yapı hakim oldu. Bu dönemde otuz yaş üstündeki tüm yurttaşlar meclise girebiliyor ve yönetimde söz sahibi olabiliyordu. Devlet yetkililerine maaş da bağlanması sonrası her yurttaş bir gün devlet yönetiminde yer alma hayali kurmaya başladı. Atinalılar, sıradan insanların bilgeliğinden şüphe duymuyordu.
 
Persler ile uzun yıllar süren savaşlar yaşadılar. Bu nedenle, Atina önderliğinde Yunan devletleri birliği kuruldu. Bir savunma birliği olarak başlayan bu oluşum zamanla Atina İmparatorluğu'na dönüştü. Doğayı araştırdılar, yaşamın anlamını sorguladılar. Platon, Aristoteles, Socrates gibi birçok önemli düşünür yetiştirdiler. Herodotos gibi bir hikaye anlatıcıya ev sahipliği yaptılar. Onun anlattığı hikayeler ve trajediler Atinalıların belleğini oluşturmaktadır.
 
Sophokles'in ünlü trajedisi Kral Oidipus'ta da analtıldığı gibi yazgıdan daha güçlü olmadıklarını düşündüler; fakat her şeye rağmen mücadele etmeyi sürdürdüler. Bu konuda en büyük cesaret kaynakları mitolojik kahramanlardı. Faal bir halktılar; aynı anda birkaç işle ilgileniyorlardı. M.Ö. 400'lere gelindiğinde, Yunan kentleri artık uzun süreli savaşlardan yorulmuştu. M.Ö. 300'lerin ortalarında, Makedon kralı 2. Philippos ve onun zeki oğlu İskender, Yunan devletlerini bozguna uğrattılar ve Yunanistan'ı ele geçirdiler.

# Çin'in Binlerce Yıllık Serüveni
Diğer uygarlıklar gibi, Çin de bir nehir kıyısının kenarında doğdu. Tarım konusunda çok maharetliydiler. Bu nedenle Bitkisel Bir Uygarlık adıyla anılıyorlardı. Yakın dönemde yapılan kazılarda Çin'in kuruluşuna dair Şang hanedanlığına ait kanıtlar ortaya çıkarılmıştır. Çin kültürü, Şang hanedanlığından başlayarak yaklaşık 4000 yıldır varlığını sürdürmektedir. Çin tarihinden hanedanların yükseliş ve çöküş öykülerine sıkça rastlanmaktadır. Çin sülalesi, zaman içerisinde büyün devletleri ele geçirerek tek bir ülke oluşturdu. Batı dünyasında bu ülkeye verilen Çin adı da buradan gelmektedir. Düşman akınlarını durdurmak için Büyük Okyanus'tan Orta Asya'ya kadar uzanan devasa büyüklükteki ve ürkütücü Çin Seddi yapıldı.
 
M.Ö 551 yılında küçük bir beylik olan Luda'da Konfiçyus doğdu. Öğrencilerine bedeli karşılığında kendilerini yönetme ile ilgili bir takım şeyler öğretti. Öğrencilerin bazıları önemli yöneticiler oldu. Herkes ona saygı duyuyor fakat yönetim ile ilgili düşüncelerini uygulayabileceği bir göreve getirmiyordu. 12 yıl boyunca bu amaçla Çin'i dolaştı. Fakat sonunda umudunu yitirdi ve başarısız olduğunu düşünerek, yaşamının sonlarına doğru kabuğuna çekildi. Fakat sonra görüşleri ve vecizeleri geniş kitlelere yayıldı.
 
Sonradan ortaya çıkan despotlar, vecizelerini ortadan kaldırmaya çalışsalar da devlet yönetimi gibi çok önemli mevzularda aksamaların başlamasıyla, Konfüçyus'un düşüncelerine geri dönüldü. Hatta öyle ki bazı dönemlerde devlet adamı yetiştirilirken Konfüçyus'un fikirleri üzerinden sınavlar bile yapıldı. Bu uygulamaların neticesinde Çinli Hükümdar'lar ve yöneticiler arasında bir yüksek kültür yaratıldı. Bu kültürlü insanlar, hatta imparatorların birçoğu birer şair, bilge, ressam ve hattadtı. 1700'lerin başlarında Çinliler zenginleşti. Fakat sonrasında zor duruma düştüler. Beceriksiz ve sahtekar devlet adamları yönetimi ele geçirdiler. Nüfus 300-400 milyona çıktı ve kıtlık başladı. Hükümet kıtlık zamanı için saklanan tahılların kullanılmasına izin verdi. 1700'lerin sonuna gelindiğinde, Çin'in altın çağının da sonuna gelinmişti.
 
M.Ö. 1000 civarında, kuzeyde Âri'ler adı verilen topluluk güneye, Dicle ve Fırat ırmaklarının doğusundaki ve eski Hindistan'ın batısındaki bölgeye akın ettiler. Zamanla yayıldılar. Yerleştikleri bölgeye Âri'lerin toprağı anlamına gelen İran adını verdiler. Sonrasında ise Persler olarak bir araya geldiler. Amaçları sadece Fetih yapmaktı. Kral yolunu inşa ettiler. Sonrasında İskender ortaya çıktı ve Dünya'ya büyük bir korku saldı. Persapolis'te Ksakses'in 150 yıllık sarayını yaktı. Ksakses'in Atina'yı yakmasının intikamını aldı.
 
Sonra Hindistan'ın içerilerine ilerledi. Yıllar boyunca süren savaşlara rağmen sürekli ilerlemek istiyordu. Ama komutanları isyan etti ve İran'a geri döndüler. Orada da öldü. Ölümünden bir süre sonra kurduğu imparatorluk parçalanırken Romalılar ortaya çıktı.

# Tüm Dünyayı Saran İnançlar
1900'lerde yapılan kazılarda, M.Ö 1750 yıllarında sona eren İndüs Irmağı kıyılarındaki yaşama dair önemli kalıntılar bulunmuştur. Burada ortaya çıkan mühürlerdeki Tanrı figürü çıplaktır ve cinsel organı sertleşmiş durumdadır. İlginçtir ki bu figür, Hintlilerin yaşamı yok eden ve sonra bir gün tekrar var eden tanrı olarak taptıkları Tanrı Şiva'ya fena halde benzemektedir. Hinduizm'de de erkeklik organı Şiva'nın simgelerinden biridir.
 
Ari'ler ilk Hint uygarlığını yok edip kendi inançlarını ve kast sistemlerini dayatmışlardır ki bu sistemler günümüze kadar gelen sistemlerdir. Bugün Hinduizm olarak bilinen dinin temelinde Ari'lerin Uphanishad bilgelerinin ve başka bilgelerin inançları vardır. Ayrıca hiçbir zaman bütünüyle yok olmayan eski Ündüs halkının dini de kısmen Hinduizm'i etkilemiştir.
 
Buda denilen kişi, Hindistan'ın kuzeyindeki köylerde öğretisini aktarırken Hinduizm doğalı çok olmuştu. Buda'ya dair kendi zamanından kalma hiçbir yazılı kaynak bulunmamaktadır. Adının Sit Harta Guatama olduğu bilinmektedir. Babası kimilerine göre bir aşiret reisi, kimilerine göreyse saraylı bir racaydı. Gençken evinden ayrılmış, kendini uzun süre dünya nimetlerinden soyutlamış ve sonrasında gezgin bir mürşid olmuştur. Bu süreçte birçok müridi olmuştur.
 
Kendisi öldükten kısa bir süre sonra sayıları 500'den az olmayan budist keşişler, kendisinin öğretilerini bir araya toplamak için toplanmışlardır. Bunun da etkisiyle Budizm önce Hindistan'a, sonra da bütün Asya'ya hızlı bir şekilde yayılmıştır.
 
Hristiyanlık inancının yaratıcısı İsa hakkında ise daha çok şey bilinmektedir. İsrail krallığının bir parçası olan Teberiye isimli küçük bir prenslikte doğmuştu. Sanıldığının aksine M.S 1 yılında doğmamıştı. En az 4 yıl önce doğmuştu. 35 yaşında, aynı buda gibi sürekli dolaşan ve küçük yerlerde vaaz veren bir gezgin olmuştu. Etkileyiciydi ve birkaç sözüyle insanların hayatını değiştirebiliyordu.
 
Zaman içinde bir vergi tahsildarının ve teberiye gölü balıkçılarının da aralarında bulunduğu bir müridler topluluğu oluşmuştu. 30'lu yaşlarını sürerken yandaşları ile birlikte İsrailoğulları'nın Mısır'dan kaçışını anmak için kutlanan Fısıh Bayramı'nı kutlamak üzere Kudüs'e gitmişti. Bunun çok tehlikeli bir yolculuk olduğunu bile bile bu yolculuğa çıkmıştı. Kudüs, kendisine düşman yahudilerle doluydu ve ayrıca bir Roma kentiydi. Şehre vardıktan 1 gün sonra bir müridi ona ihanet etti ve yakalandı. Mahkemece suçlu bulundu ve çarmıha gerilerek öldürüldü.
 
Ölümünden sonra, ilk Hristiyanlar kendilerini yahudilerin özel bir cemaati olarak görmüşlerdi. Yahudi perhizi kurallarını uyguluyor ve çocuklarını sünnet ettiriyorlardı. Fakat aralarından bazıları geleneksel ibadetleri lanetledi ve yahudi yasalarını yeniden yorumlamaya başladı. Sonrasındaysa hristiyanların önde gelen düşmanlarından ve dindar bir yahudi olan Saul ortaya çıktı. İlk Hristiyanları tutuklayarak ve onları hapse atarak onlara zulmetmişti.
 
Birgün yolda yürürken: "Saul, bana neden zulmediyorsun?" diye bir ses duydu. Ses İsa'nın sesiydi. Bunun üzerine hemen hristiyan oldu. Saul ismini bırakıp Pablus ismini kullandı. Yaşamının geri kalan 30 yılında gemilerle yolculuk yaptı ve yaptığı konuşmalarla insanların dinini değiştirmek için uğraştı. Bu sırada Pablus, kendisine çöl yolunda seslenen adamın öğretisini de tamamen değiştirmişti. İsa'nın sözleri, sadece yahudilere yönelikti. Oysa o, putperestlere de vaaz veriyordu. İsa'nın öğretilerini çok az da bilmesi sebebiyle bambaşka bir din kurdu. Dini, putperestlerin daha kolay kabullenebileceği bir forma soktu. İsa'nın yaşamını bilerek feda ettiğini de pablus söylemiştir. Oysa İsa'nın hiçbir zaman böyle bir iması ya da iddiası olmamıştır.
 
Pablus öldükten sonra da hristiyanlık yayılmaya devam etti. Önceleri yavaş, sonra çok hızlı bir şekilde.

# Son Özet
Dünya dinlerinin en genci olan İslam da, İbranilerin sürülerini güttüğü, Musa'nın Tanrı ile konuştuğu, İsa'nın çarmıha gerildiği yerlerden çok da uzak olmayan bir yerde, Arabistan'da doğdu. Muhammet'ten önce Araplar tek bir halk değildi. Putperesttiler. Fakat anlaşıldığı kadarıyla Muhammet öncesi de bazı Araplar Tek Tanrıya inanmaya başlamıştı.
 
Muhammet 570 yılında bedevilerin arasında değil, kutsal bir yer olan Mekke'de doğdu. Burası çöl boyunca tütsü ve baharat taşıyan kervanların kutsal zemzem kuyusundan su almak için mola verdikleri yerdi. Muhammet'in babası da böyle bir kervan yolculuğunda, o daha doğmadan ölmüştü. Annesi de Muhammet 6 yaşındayken öldü. Büyükbabalarından biri onun sorumluluğunu aldı. Bir süre çobanlık yaptı ve ardından da kervan başı olarak çalıştı. 25 yaşında, emrinde çalıştığı, kendisinden 15 yaş büyük olan varlıklı bir  dulla evlendi. Artık düşünmeye çok fazla zamanı ve olanağı vardı.
 
İslam dini kendi kuruluşuyla ilgili şunları anlatmaktadır:
Muhammet sık sık Mekke dışına çıkıp tefekküre dalıyordu. Birgün mağaradayken 610 yılında 4 büyük melekten biri olan Cebrail, Muhammet'e göründü. Ona, Tanrı'nın elçisi olduğunu söyledi ve "oku" dedi. Muhammet büyük bir korkuya kapıldı, evine gitti. Üşüdüğünü söyleyerek karısından üzerini örtmesini istedi. Sonra yine o sesi duydu. "Sen, örtüne sarıl, kalk ve ısın". Sonraki 20 yıl boyunca Muhammet, Cebrail'den şiirsel nazımla İlahi gerçekleri almaya ve bunları diğer insanlara anlatmaya devam etti.
 
Öğrettikleri, özetle şunlardı:
Tek bir Tanrı vardır, o da Allah'tır. Muhammet, onun kulu ve elçisidir. Kıyamet günü yakındır, Allah'ın buyruklarını yerine getirecek olanlar öldükten sonra Cennet'e gidecek, diğerleri ise cezalandırılacaktır. Önce karısı ve ailesi, sonra da çevresindeki birkaç yüz kişi kısa sürede İslam'ı kabul ettiler. Onu, bölgedeki anlaşmazlıkları çözmesi için Yesrib'e çağırdılar. 622 yılının Eylül ayında Yesrib'e ulaştı. Buranın adını Medine olarak değiştirdi. Mekkeliler burada üzerlerine 2 ordu yolladı. Fakat Muhammet'in küçük ordusu, onları savuşturmaya yetti.
 
Bu olayların sonrasında müslümanların Allah'a olan inancı daha da arttı. 630 yılında Muhammet Mekke'ye yürüdü ve savaşmadan burayı ele geçirdi. Düşmanlarının da canlarını bağışladı. Israr etmeseler de ondan etkilenen Mekkelilerin çoğu müslüman oldu. Mekke ve Medine yakınlarındaki pek çok kabile Muhammet ile işbirliği yaptı ve İslam'ı kabul etti. Arapların kendisini yok etmek için yolladığı orduyu da bozguna uğrattı. Bunun üzerine, Arapların çoğu onun tarafına geçti. Birbirleriyle savaşan kabilelere, onları kaynaştıran ve güçlendiren bir inanç vermişti.
 
632 yılında kendisi öldükten sonra da İslamiyet hızla yayılmaya devam etti.

