# Giriş
Günümüz dünyasında hızla ilerleyen zaman ve sürekli artan iş yükü ile başa çıkmak, modern yaşamın en büyük meydan okumalarından biri haline gelmiştir.
Yazar bizi bu meydan okumalarla yüzleşmeye ve onların üstesinden gelmeye yönlendiriyor.
Allen, geleneksel zaman yönetimi tekniklerinden çok daha fazlasını sunarak, bizi sadece işlerimizi düzenlemeye değil, aynı zamanda bu süreci stres yaratmadan ve hayatımızı tamamen değiştirmeden nasıl yapabileceğimizi gösteriyor.

Kitabın sayfalarında ilerlerken, Allen'ın önerileri ve teknikleriyle, işlerimizi halletmenin yollarını keşfedeceğiz.
Her bölümde, günlük hayatımızda karşılaştığımız zorluklara pratik çözümler sunulacak ve bu süreçte zihinsel sağlığımızı korumanın önemi vurgulanacak.
İşleri Halletmek, modern dünyada verimli olmanın, stres yönetmenin ve daha iyi bir yaşam kalitesine ulaşmanın anahtarlarını sunuyor.

# Sahip Olduğumuz Az Zaman: Suçu Modern Topluma Atın
Birçoğumuz eskisinden daha iyi hayatlar yaşıyoruz, ancak aynı zamanda da daha stresliyiz ve bundan tam olarak zevk alamıyoruz.

Üstesinden gelemeyeceğimiz görevleri üstlenerek çok fazla "evet" deme eğilimindeyiz.
Ayrıca, her zaman birbirimize bağlı ve iletişim halindeyiz, iş ve ev arasında doğru dengeyi bulmakta zorlanıyoruz.
Bu bizi stresli, kafası karışmış ve nereden başlayacağını bilmeyen biri haline getirir.

Örneğin, sosyal medya temel olarak herhangi biriyle, zaman ve mekan fark etmeksizin konuşabileceğiniz anlamına gelir.
Bu sebeple, biri sizden bir iyilik isterse, çok meşgul olsanız da olmasanız da kabul etmek zorunda hissedebilirsiniz.
İster bir okul projesinde onlara yardımcı olun, ister sadece birinin doğum günü için bir pasta yapın, onları hayal kırıklkığına uğratmak istemezsiniz.
Tüm bunlar, dahili yapılacaklar listenizde çok fazla şey olduğu anlamına gelir.

*"Yapılacaklar listelerine, gerçekten herhangi bir şeyi işaretlemezseniz sizi daha stresli hale getirebilir."*

İş yaşamında, sürekli vardiya ve değişikliklerle iş rolleri de artık o kadar net değil.
Gün boyunca sürekli bir bilgi alışverişi yapılır ve iş birlikçi çalışma hali daha yoğun bir hale gelip tek bir şeye konsantre olmak zordur.

David Allen'ın tüm bunlara bir çözüm önerisi var.
Çözümü, dikkat dağıtıcı unsurları ortadan kaldıran, odaklanmanıza ve görevleri size uygun bir şekilde düzenlemenize yardımcı olan bir sistem oluşturmayı içerir.
Bu, strese bağlı kaygıları azaltarak anlamlı bir ilerleme için netlik ve zaman sağlar.

BU kitaptaki gelecek bölümlerde, daha üretken olma ve tatmin edici bir yaşam sürme konusnda size rehberlik edecek.

*"Odaklanmak hayatınızı kolaylaştırıp anlam ve yön verir."*

# Bölgeye Girmek: Üretkenliğe Doğru İlk Adım
Görevlerinizi etkili bir şekilde ve sistematik bir yaklaşımla ele almak için "bölgeye" girmek çok önemlidir.
Zihin berraklığı, ilerleme kaydetmenize izin veren zihinsel bir durumdur.
Bunu karatede kullanılan ve "zihin su gibidir" olarak bilinen metafor gibi düşünün.
Bu durumda zihniniz her şeye açıktır ancak aşırı düşünmekten, az tepki vermekten veya aşırı tepki vermekten kaçınır.

Sadece yoluna çıkanları kabul eder, onunla ilgilenir ve sakin bir duruma geri döner.
David Allen bunu suya bir taş atma benzetmesiyle gösteriyor: bir sıçrama sonrasında bir dalgalanma ve suyun sakin, neredeyse durgun bir duruma geri dönmesi.
Bu ruh hali bölgedir ve amaçlamanız gereken şey budur.

*"Sakin bir zihin, bilgileri daha net bir şekilde işlemenizi sağlar. Dağınık bir zihin sizi sıkışmış halde tutacaktır."*

Basit bir ifadeyle, bir şeylere aşırı tepki vermenize izin verirseniz, tüm varlığınızın kontrolünü hızla ele geçirebilirler.
Bununla birlikte, az önce tartışıtğımız sakin su hali gibi bir zihniyet benimserseniz, karşınıza çıkan her şeyle başa çıkmak için daha donanımlı olacaksınız.

"Bölgeye" girmenin önemli bir yönü zihninizi temizlemektir.
Çeşitli görevler dikkatinizi çekmek için yarışırken açıkça düşünmek imkansız hale gelir.
Bu genellikle tamamlanmamış taahhütler ve görevler, cevaplanmamış mesajlar.
Genelde bunlar, zamanınız olmadığını bildiğinizde sorumlulukları kabul etmeniz nedeniyle olur.
Bu hale "açık döngüler" denir ve üretkenliğinizi önemli ölçüde engelleyebilirler.

Bu döngüleri kapatmanın dayanağı, yapmanız gereken her şey hakkında bilgi toplamak ve hepsini doğru zamanda tamamlamak için sistematik olarak bir plan hazırlamaktır.
Bu sizin iş akışınızdır ve David Allen bir sonraki bölümde kişiselleştirilmiş iş akışınızı nasıl düzenleyeceğinizi açıklar.

> *"Güç üretme yeteneğiniz, rahatlama yeteneğinizle doğru orantılıdır."* -David Allen

Zihninizi temizlemek ve odaklanmak için: yapacağınız görevi kabul etmeniz, tamamlamak için hangi eylemin gerçekleştirilmesi gerektiğini belirlemeniz ve ardından bunu yapmak için belirli ve zamanında bir zaman dilimi planlamanız gerekir.
Bunu yaparak, zihninizde birikecek bir yığın görevden kaçınır, her şeyi yazar ve görevlerinizi düzenli olarak iş akışı sisteminize toplarsınız.

Peki sonuç?
Sevdiklerinizle ve elbette kendi başınıza geçirebileceğiniz daha fazla zaman!

*"Dikkatli bir ev, iş ve yaşam dengesi; sağlık ve mutluluk için kritik öneme sahiptir."*

# İş Akışınızın Kontrolünü Elinize Alın
İş akışınızın sorumluluğunu üstlenmek için, zihninizi temizleyerek ve tüm görevlerinizi tek bir yerde toplayarak başlayın.

**Bu, beş ana aşamadan oluşan iş akışınızı ayarlamakla başlar:**

1-) Görevlerinizi toplayın, yani yapmanız gereken görevleri veya aklınıza takılan herhangi bir şeyi yazın.
2-) Bu görevlerin ne olduğunu, ne anlama geldiğini ve bunlarla ilgili ne yapmanız gerektiğini öğrenin.
3-) Görevleri tek tek düzenleyin.
4-) Her şeyin doğru zamanda yapıldığından emin olmak için sisteminizi düzenli olarak gözden geçirin.
5-) Görevleri belirlediğiniz programa göre esnek bir şekilde gerçekleştirin.

*"Bir iş akışı, her belirli görev için ileriye giden yolu görmenizi sağlar. Bu olmadan, erteleme riskiyle karşı karşıya kalırsınız."*

Görevleri yerine getirirken üç seçeneğiniz vardır: yapmak, devretmek veya ertelemek.

Erteleme, bir görevi yerine getirmek için gelecekte belirli bir zaman seçmek anlamına gelir, sadece görev çantanıza geri atmak ve unutmak anlamına gelmez.
Bir görevi daha küçük noktalara bölmek ertelemeye yardımcı olur.

Yapılacak iş belirli beceriler gerektiriyor mu?
Delegasyon (herhangi bir topluluğu temsil etmekle görevli yetkili kurul) için uygun görevler genelikle iki dakikadan uzun sürer ve başka birinin iş için daha fazla zamanı veya belirli becerileri olabilir.

Bu görev ne kadar zaman alacak?
Şu anki iş yükünüz nedir ve şu anda bunu iyi yapmak için zamanınız ve enerjiniz var mı?
Ne kadar zamana duyarlı?
Bu düşüncelerle, acil olmadığı sürece, kendiniz mi halledeceğiniz, devredeceğiniz veya daha sonraki bir zamana mı planlayacağınız konusunda mantıklı bir karar verebilirsiniz.

> *"Dünyadaki en deneyimli planlamacı beyninizdir."* -David Allen

# Verimliliği Sağlama
Tüm görevlerinizi zihninizden bir kağıda aktarmak ve sorunsuz bir şekilde organize etmek için belirlenmiş bir alana ve gerekli araçlara ihtiyacınız vardır.

Daha önce de belirtildiği gibi, David Allen iş akışını ayarlamak için ortalama iki gün ayırmanızı önerir.
Bu zamana yatırım yaparak stresinizi azaltır çünkü bu sayede zihniniz tamamen berraklaşır.
Ek olarak, bu süreç için ileriye dönük çalışma merkeziniz olarak hizmet edecek belirli bir alana ihtiyacınız vardır.
Başlamadan önce o alanı tanımlayın ve hazırlayın.

*"Çalışma alanınızı ve sisteminizi düzenlemek için ihtiyacınız olan zamana yatırım yapmak, daha net bir yol anlamına gelir."*

Daha sonra başlamak için tüm araçları toplamanız gerekir.
Bu araçlara bazı örnekler: yazmak için A4 kağıtları, ataşlar, bir takvim, dosyalama klasörleri, yapışkan notlar, kurşun ve dolma kalemler vb...

# İş Akışını Düzenlemek İçin Bazı İpuçları
* Zihninizi hemen boşaltın ve yapnmanız gereken her şeyin bir listesini yazın -kafanızda daha az düşünce olması ne kadar iyi hissettiriyor?
* Programınızda iki gün ayırın ve bu iki günle iş akışınızı oluşturmayı hedefleyin; başlamak yolun yarısıdır!
* Bir akış oluşturmak ve hayatınızı çok daha fazla kontrol altında tutmak için kendinize bir söz verin.

Ardından, dosyalama sistemlerinizi düzenlemeniz gerekir.
Çoğu insan alfabetik bir sistem kullanır ve ihtiyacınız olmayan şeyleri tutmadığınızdan emin olmak için yılda en az bir kez temizlenmelidir.
Ayrıca, dosyalama sisteminizin hiçbir zaman kapasitesinin dörtte üçünden fazla olmadığından emin olmalısınız.

*"Dosyalama sisteminiz asla ne yapacağınızı bilmediğiniz şeyler için bir çöplük olmamalıdır. Organize et ve dikkatli kullan."*

**Biliyor muydunuz?** Pomodoro Yöntemi, en popüler zaman yönetimi yöntemlerinden biridir ve büyük zaman parçalarını daha küçük, daha yönetilebilir dönemlere ayırmanıza yardımcı olur.

# Sisteminizi Düzenli Tutun
Görevlerinizi bir sistemde organize etmek, ancak zaman akışınızı düzenli olarak kontrol ettiğinizde ve tutarlı bir ilerleme kaydettiğinizde etkilidir.
Bu adımlar istediğiniz kadar kısa veya kapsamlı olabilir.
Hatta her gün gözden geçirmek ve hızlı bir şekilde harekete geçmek için birkaç dakikanızı ayırabilirsiniz.

David Allen, daha sonra ne yapılması gerektiğini planlamak için kapsamlı bir gözden geçirme oturumu olarak haftalık kontrol yapılmasını önerir.
Sonraki adımlarınız hakkında bilgi toplamak için takviminizi ve yaklaşan eylemlerinizin listesini inceleyerek başlayın.
Ardından, iş akışınıza dahil ederek zihninizi ek görevlerden veya fikirlerden arındırın; ne olduklarını ve ne yapılması gerektiğini tanımlayın ve bunları uygun bölümlere ayırın.

**Ana Fikir:** GÖrevlerinizi düzenli olarak gözden geçirmek, bir sonraki aşamaya ilerletmek, tamamlanmış olanları ortadan kaldırmak ve yeni görevleri ve fikirleri işleme almaktır.
Bu yaklaşımı tutarlı bir şekilde takip etmek zihninizi açık tutmaya yardımcı olur, görevlerin zamanında tamamlanmasını sağlar ve sizi geride tutan stresten etkili bir şekilde kurtulmanıza olanak tanır.

*"Görev, yerleşik iş akışınızda sürekli olarak ilerlemelidir. Bir şey hareket etmediğinde, ele alınması gerekir."*

En yaygın duurmlardan biri, iş akışınızı organize etmeniz, mutlu olmanız, kendinizi yükselmiş hissetmeniz, ilerleme kaydetmeniz ve ardından acil bir görevin önünüze çıkması ve akışınızı bozmasıdır.
Bu oldukça normaldir ve genellikle herkesin başına gelir.
Önemli olan panik olmamaktır.

Anksiyete, acil bir göreve odaklanmak zorunda kaldığınızda ve yapılmayan her şeyi düşünmeye başladığınızda hızlı ortaya çıkabilir.
Bu nedenle, düzenli incelemeler iş akışınızı yeniden ayarlamak ve acil görevler nedeniyle yapılamayan zaman çizelgelerini ve eylemleri değiştirmek içindir.
Acil göreve odaklanmalısınız, etrafından dolaşmanın bir yolu yoktur ancak her zaman sakin kalıp buna entegre olmalı ve basitçe yeniden ayarlamalısınız.

> *"Acil görevler her zaman ortaya çıkacaktır. Sizi yoldan çıkarmalarına izin vermek yerine meydan okumayı benimsemeyi öğrenin."* -David Allen

# Kendinize Daha Fazla Zaman Ayırın
Çalışmanızı bu özel akış türüne göre düzenlemek, hiçbir şeyin unutulmadığı; yeni fikirler bulmakta özgür olduğunuz ve sevdiklerinizle zaman geçirmek için boş zamanınız olduğu anlamına gelir.
Bu düzenleme, "bir gün" veya "belki" listelerinizde ilerleme kaydettiğiniz ve sizi yaşamdaki hedeflerinize yaklaştırdığı anlamına gelir.

Kendinizi çok fazla biraz fazla "evet" derken bulursanız, "hayır" demek için daha çok uğraşabilir, yapmayı kabul ettiğiniz şeyi yapabilir ve tamamlanma hissinin tadını çıkarabilir veya zaman çizelgesini yeniden gözden geçirebilirsiniz.

*"Bir kalem ve kağıdı elinizin altında tutmak iyi bir fikirdir, böylece aklınıza geldiklerinde unutulmadan bir şeyleri karalayabilirsiniz."*

# Bölgede Olmanın Faydaları
Bölgede olmanın birçok faydası vardır ancak en görünen faydası daha olumlu ve neşeli hissetme halidir.
Kendinizi daha güçlü, daha özgüvenli ve hedeflerine ulaşma konusunda daha yetenekli hissedeceksiniz.

Hiç kimse tamamen organize bir halde ve yapmaları gereken görevler için her zaman endişesiz değildir.
Yine de, bölgede olmak ve dışarıda olmak arasındaki fark, ortaya çıkan herhangi bir zorluğun üstesinden gelebileceğinizden emin olmanızdır.

Unutmayın, böyle bir iş akışı oluşturmak zihninizin asla boş kalmayacağı anlamına da gelmez.
Yine de sıkı bir şekilde "bölgede" olduğunuz anlamına gelir, bu nedenle kendinize zihinsel ve duygusal olarak daha fazla alan verirsiniz.

*"Bu noktadan itibaren organize olmayı üstlenin ve stres seviyenizin önemli ölçüde azaldığını fark edin."*

# Sonlar
İş akışınızı düzenlemeyi ve stresi azaltmayı öğrenmek, özellikle zihinsel sağlığınız için çok sayıda fayda sağlar.
Kendinizi daha özgür hisseceksiniz ve daha önce yapamadığınız aktiviteler için zaman bulacaksınız.

Çoğu insanın zaman yönetiminin önündeki en büyük engel: bazen her ikisi de dahil olmak üzere birden çok fazla çoklu görevleri almak veya ertelemenin cazibesine kapılmaktır.
Bu alışkanlıklar ilerleme kaydetmeye engel olur.
Her göreve adım adım ve daha olumlu yaklaşmak, onu etkili bir şekilde organize etmenizi ve zamanında tamamlamanızı sağlar.

Bu yüzden iş akışını düzene sokmak için zmaan ayırmanızı gerektirir.
Bu durum, zaman kaybı değildir; kısa sürede on katını size geri öder.
Yakın zamanda, görevleri yerine getirme yeteneğinize güven duyduğunuzu fark edeceksiniz.

Uzun bir yapılacaklar listesi olumlu bir zorluk olabilir.
Gereksiz strese neden olmak zorunda değildir.
Görevler sizi daha çok çalışmaya ve yeni beceriler edinmeye motive edebilir.
Bununla birlikte liste, çok sayıda yapılacak işle boğulduğunda, en büyük resmi görmek zordur.

***Etkili olmak, sürekli çalışmaktan daha fazlasını içerir; üretken olmak ve aynı anda sürecin tadını çıkarmak anlamına gelir.***
