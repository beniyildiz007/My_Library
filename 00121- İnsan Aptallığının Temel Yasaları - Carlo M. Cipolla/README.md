Kitap, 5 temel yasadan aptallık üzerine odaklanır.
İnsan davranışlarının karmaşıklığını ve toplumsal etkilerini göz önünde bulundurarak aptallığın yaygınlığına değinir.
Mizahi bir üslup kullanarak, karanlık bir tablodan söz eder.
Aptallığın insan refahının ve mutluluğunun önünde çok da fark edilmeyen fakat önemli bir etken olduğunu vurgular.

# Birinci Yasa
*"Her zaman ve kaçınılmaz olarak herkes, dolaşımdaki aptal bireylerin sayısını küçümser."*

İlk yasada: insanların genellikle etrafındaki aptla insan sayısını tespit etmekte zorlandığı belirtilir.
Bu sebeple, durumu hafife alabilirler ve aptallıkla ilgili iyimser tahminlerde bulunmaya eğilimlidirler.
Ayrıca, aptallığı her zaman görmek ve tanımak kolay değildir.
dolaylı durumlar, aptallığı tespit etmeyi zorlaştırır.
Bu yasada, sayısal tahminlerin eksik olacağı belirtilir.

# İkinci Yasa
*"Kişinin aptal olma ihtimali, o kişinin diğer özelliklerinden bağımsızdır."*

İnsanların farklı kategorilere, sınıflara, kültürlere ait olmaları fark etmeksizin aptal olabileceğinden söz edilir.
Bazı insanların sahip oldukları diğer özelliklere göre ayrım gözetmeksizin aptal olduğuna inanır ve eşit şekilde dağıtlmış bir aptallık olduğunu vurgular.
Eşit şekilde dağıtılmıştan kasıt; mavi yakalı, beyaz yakalı, öğrenci veya profesör, her grup sabit bir oranda aptal kişi barındırır.
Cipolla'ya göre, herhangi bir konuda bilgili olmak bir insanı aptal olmaktan kurtarmaz.
Üniversite mezunu aptalların oranı, okuma yazma bilmeyen aptal oranına eşittir.
Hatta yazar Nobel kazananların da belli bir kısmının aptal olduğunu söyler.
Kitapta da belirtildiği gibi kabul edilmesi ve sindirilmesi zor olan bu yasa, insanların geneline yayılmış bir aptallıktan söz etmektedir.

# Üçüncü (Altın) Yasa
*"Aptal kişi, bir başkasına veya bir gruba zarar verirken, kendisi hiçbir kazanç elde edemeyen ve hatta muhtemelen zarara uğrayan kişidir."*

Rasyonel insanlara göre bu yasanın kabul edilmesi oldukça zordur çünkü onlar mantık çerçevesine oturtamadıkları davranışları anlamakta güçlük çekerler.
Bu noktada günlük yaşamımızdan örneklerle düşünmek faydalı olur.
Hepimizin bazı insanların eylemleri nedeniyle paramızı, zamanımızı, enerjimizi, neşemizi ve sağlığımızı kaybettiğimiz durumlar olur.
Kimse bu kayba sebep olan insanların bu eylemleri neden yaptığını açıklayamıyorsa; tek bir sebep vardır: *Aptallık*.

**Cipolla bu bölümde önemli bir matris kurar ve insanları dörde ayırır:**

1) Topluma ve kendine fayda sağlayanlar zeki insanlardır
2) Topluma zarar verirken kendine fayda sağlayanlar haydutlardır.
3) Topluma yarar için çabalarken, kendi çıkarını önemsemeyenler aciz/saf kimselerdir.
4) Son olarak hem topluma hem kendine zarar verenler ise aptallardır. Topluma zarar verip kendilerine de çıkar elde edemezler.

# Güç
Aptalların zarar verme potansiyeli toplumdaki güç ve konumuyla yakından ilgilidir.
Politikacılar, generaller, bürokratlar içerisinde yer alan aptallar zarar verme kapasitesi bakımından endişe vericidir.
Burada akla takılması muhtemel olan soru aptal insanların bu konumlara nasıl erişebildiğidir.
Günümüzde demokrasilerde, aptal insanlar da oy kullanır ve seçimleriyle kendi oranınca aptal insanı da güçlü konumlara getirir.
Bu döngü devam eder.

# Dördüncü Yasa
*"Aptal olmayanlar, her zaman aptalların zarar verici gücünü hafife alırlar.
Her zaman, her yerde ve her koşulda aptal insanlarla iş yapmanın ve/veya ilişki kurmanın kaçınılmaz olarak maliyetli bir hataya dönüştüğünü sürekli unuturlar."*

Bu yasayı dikkate almamak, yüzyıllar boyunca insanopluna ciddi kayıplar yaşatmıştır.
Diğer insanlar, aptalların eylemlerini ciddiye almak yerine kendini beğenmişlik veya küçümseme hatasına düşerler.

# Beşinci Yasa
*"Aptal bir insan en tehlikeli insan tipidir."*

Cipolla tekrar açıkladığı matrise döner ve en zararlı grubun aptallar olduğunu vurgular.
Haydutlar tahmin edilebilirdir.
Bir seçim sonucunda haydutların neyi seçeceği tahmin edilebilir.
Haydutlara karşı önlem alınabilir veya sonrasında cezalandırılabilirler.
Oysa aptallar tahmin edilebilir değillerdir.
Bu onları önlem alınamaz oldukları için en tehlikeli kişiler yapar.
Önceki yasada da belirtildiği gibi aptallık bireylerin refahının yanı sıra toplumun refahını da riske atar.
Fakat burada önemli bir husus vardır.
Yokuş aşağı ve yokuş yukarı giden toplumlarda aptal insanların diğer insanlara oranı eşittir.

Burada haydutların ve aptla insanların toplam sayısı etkilidir ve haydutların aptal insanları manipüle edebilmesi yıkıcı sonuçlara sebep olur.

# Son Durak
Bu kitap sarkastik bir dille hem aptallığın tanımını yapmaya hem de bir toplum analizi sunmaya çalışır.
Aptallığın temel yasaları sayesinde aptalların ve aptal olmayanların eylemlerini anlamaya çalışırken bu kişilerin toplumu oluşturan bir bütün olduğunu vurgulamayı da ihmal etmemiştir.
İnsan türünün üstündeki bir grup aptal insanın sebep olduğu ekstra yüke odaklanır ve bunun insanın refah ve mutluluğunun önündeki en önemli engel olarak nitelendirir.
Beş Temel Yasa sayesinde, okuyucuların "*aptallığı*" tanımasını hedeflemiştir.
Yazara göre aptallık sabittir ve hep oradadır, bunun önüne geçemeyiz.

Fakat aptallığın tüm toplumun gidişatına olumlu/olumsuz yön vermesi, toplumdaki diğer insanlarla şekillenir.
Kısa ama dolu dolu olan zihin açıcı bu kitapta, bireyler ve toplum üzerine düşünecek çok şey bulunmaktadır.
