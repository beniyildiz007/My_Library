Hayat bir yandan çok basit diğer yandan ise bir hayli karmaşık bir olgu.
Hyal kırıklığı, umutlar, istek ve arzular gibi küçük ve insanı cezbeden şeyler bir bakmışsınız ki sizi kendilerini gerçekleştirmeniz için esir almışlçasına uğraştırıyor.
Hayat birtakım tuhaflıklarla dolu da olsa en nihayetinde hayattır, mucizeleri de kendinde barındırır.

# Kirpiler ve İnsanlar
Kirpiler soğuk havalara dayanamaz ve ölürler çünkü diğer hayvanlar gibi kalın kürklere sahip değillerdir.
Ölmemek için çareleri ise birbirlerine yaklaşıp ısıyı korumaya çalışmaktır fakat bu sefer de iğneleri birbirlerine batmaktadır.
Bu iki süreç de dayanılamayacak noktlara geldiklerinde son bulurlar.
İnsanlarla kirpilerin bu durumu arasındaki bağlantı nedir peki?
İnsanların da bir araya gelmeleri için bir neden gerekir.
Nedenler bizi birbirimize yaklaştırırken hatalarımız da uzaklaştırır.
Bu iki kavram arasında ise bir zaman sonra sınır oluşur.
Bu sınır okların acısının hissedilmediği ve sıcaklığın saplandığı ince bir sınırdır.
Bir de başka bir tip vardır.
Bu tiplerin ısısı kendi kendilerine yetebildiği için insanlardan uzak durmayı tercih edebilirler.
İnsan doğası gereği başka bir insan olmadan yapamaz, yine insan doğası gereği kendi fikrine sahip olmayan bir insanla da yapamaz.

# İnsanın Prangaları
Modern dünyanın bir getirisi veya daha açık olmak gerekirse götürüsü olan prangalar artık ayaklarımıza takılmıyor, biz onları içimizde yaşatıyor ve kendi ellerimizle besliyoruz.
Bu prangalar nedir peki?
Hırslarımız, rekabet, sabırsızlıklar, elde etme uğraşlarımız ve bu elde etmeler için kimseye acımamamız.
Aslında bunlar yeni dünyanın kuralları.
Kendi prangalarımızı kendimiz takıp sonra da onlardan kurtulmaya özgürlüğü aramaya başlıyoruz.

"Özgürlüğün kaybolan bir kavram olduğu şu garip zamanlarda, ne yazık ki bizler koşullu özgürleriz".
Özgürlük artık bizim için kaybolan bir kavram her ne kadar biz giderek daha çok özgürleştiğimizi sansak da.
Halimiz fanustaki bir balıktan pek farklı değil aslında.
Sanallaşmış, içeriksizleşmiş, zaman ve mekâna hapsolmuş.
Oysa fanus balıklar için bile bir yaşam alanı sunmazken biz insanlar kendimizi o kadar küçücük aygıtlara ve kendi hırslarımıza, yani bir nevi insanlar için yaratılmış fanuslara sokmuşuz.

# Cehennemde Ateş Yoktur
İnsan zihninin esaretinden ve onun köleleştirilmesinden kaçınmalı.
Esaret dünya üzerindeki en tehlikeli kavramlardan biridir.
Aslında esaret insanoğlunun çok da uzak olduğu bir kavram değil hatta kendi eserimiz bile diyebiliriz.
Mutluluk, keder, kıskançlık, acıma, öfke ve hatta cennet ve cehennem bile zihnimizdedir.
Pir Sultan Abdal şöyle söyler: "cehennemde ateş yoktur. Her insan ateşini bu dünyadan götürür".

Önce zihnimizde kaybeder ya da kazanırız.
Bize oynanan oyunlar ya da bizim yaşantımıza olan etkilerin başlangıç noktaları zihindir.
Tabii ki, bu en çok da davranışlarımıza sirayet eder.
Düşüncelerimiz davranışlarımızın kaynağıdır.
İyi düşünceler iyi davranışları meydana getirdiği gibi kötü düşünceler de kötüleri meydana getirir.
Bu da demektir ki fikirleri çabuk değişen insanların size olan davranışları da değişir.
Bunun yanında en güçlü duygularımızdan biri de korkudur.
Korku diğer bir taraftan motivasyon da demektir.
Farenin bile hayatta kalmasını sağlayan, onu tehlikelerden uzak tutan bir farkındalık unsurudur.
Yeter ki korku insanın ruhunu sarmasın.
Hayat insan odaklıdır.
İnsan da kendine, isteklerine, duygularına odaklıdır.
İnsan önce icat eder işine yaraamz hale gelince de onu bir çırpıda yok eder.
Tıpkı sevdiklerimize yaptıklarımız gibi.
Uğraşarak, çabalayarak kurduğumuz ilişkileri ne kadar çabuk yıktığımızın farkında mıyız?

# İnsanın Cennete Giden Yolu
M.Ö. yaşayan Sun Tzu şöyle söyler: *"bir insan hayattayken yumuşak ve şefkatlidir. Öldüğü zaman sertleşir ve aktılaşır. Bütün hayvanlar ve bitkiler, canlıyken hassas ve narindirler. Öldükleri zaman solar ve kuru hale gelirler. Bunun içindir ki; sertlik ve kuruluk ölümün parçalarıdır. Yumuşaklık ve narinlik ise, yaşamın belirtileridir."*

Ölüm ve yaşam, bazen bizi korkutan ve birbirinden çok ayrı kutuplar gibi görünen kavramlar, bazen ise birbirini tamamlayan ve aslında çok da birbirinden ayrı olmayan kavramlardır.
Ünlü filozof Voltaire şöyle söyler: "ölüm olmasaydı onu icat etmek zorunda kalırdık."

Ölümün bu kadar hayatın içinden olması, her işimizi bırakıp onunla uğraşmamız gerekmiyor elbete, biz de zaten öyle yapmıyoruz değil mi?
Bir yakınımız öldüğünde veya bir varlığın ölümüne tanık olduğumuzda veya duyduğumuzda aklımıza geliyor.
Ölümü pek de düşünmek istemeyiz, kasveti, kaçışı bir nevi simgeliyor.
Tanrının bir lütfu olan doğmak gibi ölmek de onun lütfu olarak görülüyor.
Ölüm gibi çok büyük bir olay bile insanı yaşamaktan vazgeçiremiyor.
Doğduğumuz andan itibaren aldığımız her nefesle birlikte ölüme adım adım yaklaıyoruz fakat bu bizi hiçbir şeyden alıkoyamıyor.
İnsan dediğiniz de bu değil mi zaten, ne olursa olsun yaşamak...

# İyi ve Kötü
Beynimiz en çok söylediğimiz şeylere inanır bu bir çeşit kendi kendimizi programlamadır.
Herkes düşündüğü gibi yaşamaktadır.
Bu noktada iç sesinizi ayırmak gerekebilir çünkü o büyük ihtimal size karşı gelecek ve zıtlık yaratacaktır.
Olumlu düşünmeye farkındalığımızı geliştirerek başlayabilir.
Beynimiz ise buna çoktan hazırdır.
Beyin doğası gereği pozitif düşünme eğilimindedir.
Buna rağmen iç sesimizle mücadele etmek kararlılık ve irade gerektirir, zamana da bu konuda ihtiyacınız olacaktır.
Peki bu kısımda ne yapmamız gerekiyor?
Önyargılarımızı, sınırlarımızı veya sizi engellediğini düşündüğünüz bir düşünceyi kaldırmanız gerekiyor.
Kaldıralım ki beynimizin ürettiği pozitiflik daha fazla olsun.

# Değişim
Değişim, değişmek hep kulağa biraz korkunç gelir fakat korkunç bile olsa işin şu tarafı var ki her şey değişmeye muhtaçtır.
Doğa, değerlerimiz, insanlar ve çoğunlukla her şey değişmeye muhtaçtır.
Yani başka bir deyişle değişmeyen şey ölür.
Bedeniniz istemese de ruh ve zekâ bunu istemektedir.
Değişim felsefesini kuran Heraklios şöyle söyler: "aynı nehirde iki defa yıkanılmaz".
Alışkanlıklarımız, fiziksel görüntümüz, gelenek ve anılarımız hemen her şey değişmeye gebedir.

Değişimin çok yapıcı olduğu konular da vardır.
Değişim demek yeniden toparlanma, güç toplamaktır aynı zamanda.
Değişen insanın kendisi olduğu halde bazen bunu fark etmeyiz.
Fakr ettiğimizdeyse ya çoktan geri dönülmeyecek kadar ileri gitmişizdir ya da değiştiğimizi sanıp kendimizi kandırmışızdır.

Karıştırmamamız gereken iki kavram ise değişim ve gelişimdir.
Değişim aslında nötrdür olumlu ya da olumsuz olabilir.
İnsan doğumundan itibaren eksik ve kusurludur.
Aynı zamanda insan, sürekli isteyendir.
Bu istek toplumun itici gücünü de oluşturur.
Toplum biraz da isteme kuvvetini insana yükler ve onu bir nevi kendisi için çalıştırır.
Bu da insandaki gelişimi tetikler.
Daha çok isteyen insan daha çok gelişmeye mecburdur ve isteklerinin sonu yoktur.
İnsan değişime ve gelişime mahkumdur.

# Okurun Yorumu
***Naçizane fikrim şudur ki: Marmaray'da evden okula, okuldan eve giderken sıkılmamak için okuduğum kitaplar arasında yerini aldı.
Sıradan halk insanı için gayet anlaşılır ve vakit geçirici bir kitap.
Sonuçta Instagram'da Reels kaydırmaktan iyidir değil mi?***

***Kendinize İyi Bakın.***

