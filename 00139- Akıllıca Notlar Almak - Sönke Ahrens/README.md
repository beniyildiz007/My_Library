Hepimiz, beynimizin olabilecek en kötü zamanda donduğu durumlar yaşamışızdır.
Kendimizi, nereden başlayacağımızı bilmeden boş boş duvara bakarken buluyoruz.
Bu, sınav sırasında, son teslim tarihi yaklaşan bir proje yazarken veya işinizi yaparken gerçekleşebilir.

Akıllıca alınmış notlar, büyük başarılara yol açabilir.
Yazmaktan, öğrenmekten veya hafıza becerilerini geliştirmekten bahsediyor olsak da not almak, kısa zaman diliminde daha fazla bilgi biriktirmenize ve daha fazlasını elinizde tutmanıza yardımcı olabilir.

Ayrıca, sizin daha üretken olmanıza da yardımcı olabilir.
Çoğu zaman, işte veya okulda karşılaştığımız sorumluluklardan dolayı bunalmış hissederiz.
Kitap, bu konu hakkında ve en üretken olmanın üstesinden nasıl geleceğimize ilişkin bilgiler içeriyor.

Akıllıca Notlar Almak kitabını, geleceğinizdeki akademik ve profesyonel çabalarınızda bir araç olarak kullanabilirsiniz.
Eğer doğru kullanırsanız, hafızanızın tam kapasitesinden faydalanacaksınız ve yapabileceğiniz şeylere değer katarken muhafaza etme yeteneğinizi artıracaksınız.
En önemlisi de bunların hepsi kendiniz için olacak.

# Öğrenirken, yazarken ve fikir üretirken, her zaman üç çeşit not alın
Artık not almanın önemini kabul ettiğimize göre, bu konu hakkında biraz daha derine inmenin zamanı geldi.
Bielefeld Üniversitesi'nde sosyoloji profesörü olan, yüzlerce kitap ve makale yazarı Luhmann'ın örneğini ele alalım.

Aldığı ilk not türü, geçici notlardı.
Bunlar, fikir ve düşünceleri ortaya çıkarmak masadıyla kullanıldığı için, slip kutusuna girmezlerdi.
Bunun yerine, onları daha sonra tekrardan gözden geçirebilelim diye bir deftere veya bir kağıda yazmak daha iyiydi.

Ardından literatür notları geliyor.
Ardından da anlaşılacağı üzere, bunlar okuduğunuz şeylerin ve referans detaylarının notlarıdır.
Bunların hepsi kendi sözlerinizin özetidir ve böylece bu notlara yeniden baktığınızda, sizin için ne manaya geldiklerini anlarsınız.

Üçüncüsü ise, kalıcı notlardır.
Bunlar, sizin geçici ve literatür notlarınızdan geliyor.
Bu notları yeni fikirler yaratmak için kullanın, argümanlar kullanarak onları destekleyin, düşünmek, tartışmak ve çoklu bakış açılarını keşfetmek için bir alan yaratın.
Bu notlar, yaratıcı düşünmeyi teşvik eder.

Kalcıı notları aldıktan sonra, bunları güvenli bir yerde saklayın ve geçici notlarınızı çöpe atın.
Notlarınızı önem ve önceliğe göre saklamak için bir sistem oluşturun.
Anahtar kelimeler veya dijital bir sistem, size bu notları doğru ve esnek bir şekilde saklamanızda yardımcı olabilir.

# Tüm fikirlerinizi ve düşüncelerinizi saklamak amacıyla tasarladığınız slip kutusuyla, hafızanızın katı bir sürümünü oluşturun
Şu ana kadar, slip kutusu terimine alışmış olmalısınız.
Tüm önemli notlarınızı organize bir şekilde muhafaza etmek için kullandığınız saklama kutusudur.
Yazar, bu kutulardan iki tanesini yakınlarınızda tutmanızı öneriyor ve her birinin farklı bir amaca karşılık geldiğini söylüyor.

İlk slip kutusu, kitap içeriklerini, o kitaplarla gelen notları ve referansları toplamak içindir.
İkinci kutu, fikir ve düşüncelerle ilgili notları saklamak içindir.
Bu, ana kutu olarak kabul edilir ve en değerli olanıdır.

Fakat bu slip kutuları gerçekten nasıl yardımcı oluyor?
Örneğin, yazmak zorunda olduğunuz bir makaleye odaklanamadığınız duruma bakalım.
Argümanlara, alıntılara ve yazılan fikirlere hazır olmak, buzları kırmanıza ve harika bir parça oluşturmanıza yardımcı olacak.

Ancak, bu kutuları hazırlamak ve değerli bilgileri toplamak için zamana ihtiyacınız var.
Ardından, araştırmanıza başlamak için bu bilgi tabanını kullanın.
Bilgilerinizi doğru şekilde hazırlayın ve onları, alaka düzeyine, konularına, zamanına ve diğer kriterlerine göre düzenleyin.

# Bunaltıcı görevleri daha küçük parçalara bölmek, üretkenliği ve uygulamayı geliştirmeye yardımcı olur
Kitaba göre, tüm doktora tezlerinin yarısından fazlası bitmemiş durumda.
Fakat neden?
İnsanlar genellikle bu tür görevlerden ve yaptıkları iş fazlalığından bunalmış hissederler, bu yüzden yarı yoldayken pes ederler.
İnsanlar çok fazla iş yapmaktan gözleri korktuğu için, bu daha çok psikolojik bir sorundur.

Fakat siz aynı psikolojik tuzağa düşmek zorunda değilsiniz.
Ahrens, bir iş parçasını daha küçük parçalara bölerseniz, o işi bitirme ve zaman kazanma konusunda daha çok şansınız olduğundan bahsediyor.
Artı olarak, slip kutularınızda sakladığınız tüm bu notlarla birlikte bu işi bitirmek sizin için çok daha kolay olur.

Eğer araştırıp yazacak bir ödeviniz varsa, günde bir sayfa yazmaya odaklanın.
Sizin için doğru parametreleri ayarlayacak kişi kendinizsinizdir, bu yüzden tutarlı olun ve bunları her seferinde başardığınızdan emin olun.
Yazmak, düşüncelerinizi dışa vurmanıza yardımcı olur.
Not tuttuğunuzda, zihninize bir fikrin görsel görüntüsünü vermiş olursunuz.
Bu, daha fazla bakış açısı ve iyileştirme için yer açar.
Buna ek olarak, psikolog Daniel Kahneman'a göre, kendinize karşı daha eleştirel ve objektif olmanıza yardımcı olur.

# Son
Akıllıca Notlar Almak, düşünme süreçleri ve bu süreçleri nasıl geliştirmek gerektiği hakkında değerli bir ders kaynağı.
Sizlere, organize ve akıllı bir şekilde not alma konusunda karmaşık fakat okunması kolay bir rehberlik sunar.
Kitap, gerçek hayattan örnekler kullanarak, gerçeklere dayanan içgörüleri okuyucularına bizzat sunmayı başarmıştır.
