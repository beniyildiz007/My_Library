# Yabancılaştıran İletişime Kendini Kaptırmak Şefkati Engeller
Herhangi bir toplumda, iletişim günlük yaşamın temel yapı taşlarından biridir; toplumda iyi işlev göstermek istiyorsak, diğerleriyle nasıl etkili iletişim kurabileceğimizi öğrenmemiz gerekir.
Maalesef, iletişimin akışını kesen ve hatta daha kötüsü bize ve konuştuğumuz insana zarar veren bir dil kullanmaya eğilimliyiz.
Bu hayata yabancılaştıran iletişim, kelimelerimiz köprü kurmak yerine duvarlar ördüğünde ortaya çıkar.
Örneğin, bir yemekte pastanın son dilimini aldı diye arkadaşınıza bencil demek, savunma oluşturan yargılayıcı bir ifadedir.
Alternatif olarak, basitçe onun motivasyonunu sormak, bir çözüm bulmaya yardımcı olacaktır.

Dahası, bu tarz bir dil bizi kendi şefkatli benliğimize yabancılaştırır, bu da bizi kişisel ve toplumsal olarak daha saldırgan yapar.
Dil ve şiddet arasındaki bağlantı, Colorado Üniversitesi'nden bir psikoloji profesörü O. J. Harvey tarafından araştırıldı.
Farklı ülkelerin edebi dünyasından rastgele kesitler üzerine çalıştı ve insanları "iyi" ve "kötü" gibi yargılayan kelimeleri aradı.
Çalışma edebiyatlarında daha fazla yargılayıcı kelime bulunan ülkelerin aynı zamanda daha fazla şiddet olayına da sahip olduğunu ortaya çıkardı.
Harvey, insanları "iyi" ya da "kötü" diye yaftalayan kültürlerin "kötü" bireylerin cezayı hak ettiği fikrini desteklediğini ve bunun da şiddet olaylarını arttırdığı sonucuna vardı.
Fakat hayata yabancılaştıran iletişim sadece "iyi" ya da "kötü"nün çok daha ötesine uzanır.
Hatta, bu iletişim türü, insanlar arasında uçurumlar yaratmaya yardımcı bir dizi dilbilim araçlarını da içerir.
Ahlaki yargı böyle bir araçtır.
Ahlaki yargılar, genellikle hakaretler, eleştiriler ve yaftalamalar gibi, senin değerlerine "ters" hareket eden bir insan için kullanılır.
Ailesinin evinden taşınmak isteyen, ailenin kız çocuğunu düşünün; ebeveynleri onun hazır olmadığını ve kendini tehlikeye atacağını düşünür.
Fakat kendilerini şefkatli bir yolla açıklamak ve kızlarının bakış açısını anlamaya çalışmak yerine, kızlarını "bencil" olarak yaftalarlar.
Ona "bencil" demek yerine, kızlarının ihtiyaçlarının yanı sıra kendi ihtiyaçlarını da tanımlamak için acele etmemeli ve konu hakkında sevecen bir tartışma yapabilirlerdi.
Ebeveynlerin aslında korktuğu şey kızlarını ne kadar özleyecekleri olduğu ortaya çıkabilirdi.
Şefkatli bir dil kullanarak, birbirlerini yabancılaştırmak yerine farklılıkları arasına köprü kurabilirlerdi.

# Şiddetsiz İletişim Şefkatli Bir Şekilde İletişim Kurma Yoludur
Duyguları aktarmak hiçbir zaman doğrudan değildir, özellikle de olumsuz olanlar.
Neyse ki bize yardımcı olacak güçlü bir yöntem var.
Ona şiddetsiz iletişim deniliyor.
Şiddetsiz iletişim, kendimizle ve başlarıyla kalpten bağlantı kurmamıza olanak sağlayan bir ileitşim yoludur.
Hint bağımsızlık hareketinin lideri Mahatma Gandhi'den ilham alınan şiddetsiz terimi kalbimizin doğal durumuna atıfta bulunur; şiddetten yoksun ve şefkat dolu.

İletişim kendimizle ve diğerleriyle ilişkimizi tanımlayan şiddetsiz iletişimin dil anlayışına atıfta bulunur.
İkisi birleşerek, diğerlerini nasıl dinlediğimizin ve kullandığımız kelimelerin farkında olmamızı sağlayan iletişimci bir yaklaşımı oluşturur.

Şiddetsiz iletişim yaklaşımının temel avantajlarından biri duygularımızı açıkça ifade etmemize yardımcı olmasıdır.
Bunu nesnel gözlemleme, ihtiyaçlarımızı tanımlama ve şefkatli iletişim kurmak için bizi destekleyerek yapar.
Jim adında dağınık bir çocuğun olduğunu hayal et.
Bugün üçüncü defa oyuncaklarını oturma odasının zemininde gördüğünde, kaldırması için hemen ona bağırma; onun yerine, basitçe durumu gözlemleyerek başla.
Sonra, durumu gözlemlerken nasıl hissettiğini anlamaya çalış: Jim'in güvenliğinden mi endişeleniyorsun?
Yoksa, sürekli ve sürekli aynı şeyi tekrar etmek zorunda olduğun için mi kızgınsın?

Bir süre kendini sorguladıktan sonra, sinirli ve öfkeli olduğunu fark edebilirsin.
Şimdi bu hislerden doğan ihtiyaçları tanımlamalısın.

Örneğin, ihtiyacın düzenli bir ev olabilir.
Fakat bir şey demeden önce, kendi hayatını daha iyi hale getirmek için karşındaki insanı nasıl etkileyebileceğini düşün fakat bunu karşındaki insanı incitmeden yapmalısın.
Hazir olduğunda, dürüst, açık ve şefkat dolu bir rica hazırla: "Jim, oyuncaklarını oturma odasında gördüğümde, sinirli hissediyorum çünkü paylaştığımız odanın daha düzenli olmasına ihtiyacım var.
Oynamayı bitirdiğinde oyuncaklarını rica etsem kendi odana taşıyabilir misin?"

# Gözlemi ve Yargılamayı Birbirinden Ayrıın
Gözlem ve doğru iletişim arasındaki ilişkiyi kurduk, bu yüzden şimdi gözlem yeteneğimizi nasıl geliştirebileceğimize bir bakalım.

İlk önce, bütün enerjini o anın farkında olmak için odakla.
Diğer kişinin ne dediğini dikkatli bir şekilde dinle ve kendine bu benim refahımı nasıl etkiliyor diye sor.
Durumla mümkün olduğunca bağlantı kurmak için dinleme, görme ve dokunma duyularını kullan.

Bir sonraki adım ise argümanlarını genellemekten kaçınmadır, bu gözlemler belirli durumlarla ilişkilendirilerek yapılabilir.
"Sen zaten hep..." demek yerine, bir şey seni üzdüğünde o belirli ana atıfta bulun.
Örneğin, partnerinin bir kez daha petshoptan köpeğe mama almayı unuttuğunu ifade edebilirsin.

Yine de, gözlem ve değerlendirme arasında ayrım yapmak da önemlidir.
Hint filozof, J. Krishnamurti değerlendirmeden gözlemleme yapmanın en üstün zeka şekli olduğunu söyler.
Pek çok kişi için, gözlem ile eleştirme ve yargılama arasında ayrım yapmak oldukça zor olabilir.
"Patronum her zaman geç kalır" cümlesi bir değerlendirmedir ama "patronum 8.30'dan önce gelmez" daha kesindir.
Benzer şekilde "nadiren tavsiyeme uyarsın" bir değerlendirmedir; daha doğru bir gözlem ise şu olacaktır: "en son tavsiye verdiğim üç seferde de, tavsiyeme uymadın".
İki gözlem de belirlidir, bu da karşılığında, yanlış anlaşılma ihtimalini azaltır.
Dahası, eleştiriden sıyrılmışlardır, bu da iletinizi alan kişinin savunmaya geçmesine engel olacaktır.

Gözlem yeteneğinizi geliştirmenin başka bir yolu ise yaftalamanın farkında olmaktır.
Yaftalar dikkatinizi dağıtırsa, belirli bir durum ya da kişi için bağışıklık kurmakta sıkıntı çekersiniz.
Örneğin, birinin "liberal" ya da "muhafazakar" olduğu önyargısına sahip olmak belirli bir durumu tartışırken o kişinin ne düşünüyor olduğunu zaten tahmin edeceğiniz için doğru karar vermenize engel olabilir.

# Nasıl Hissettiğinizi Aktarmayı Öğrenin
Şiddetsiz iletişimin ilk adımı olan temiz gözlemi artık oluşturduk.
Fakat şimdi mümkün olduğunca etkili iletişim kurabilmek için kendi duygularımızı tam olarak nasıl aktarabileceğimizi öğrenmemiz gerekir.
Bunu başarmak için, duygularımızı tam olarak düzgün bir biçimde ifade ederek işe başlayabiliriz.
Bu sıkıntılı olabilir çünkü kendi gerçek duygumuzu nadiren analiz etme ihtiyacı duyarız.
Kendimizi ifade etmenin en iyi yolu ise belirli olmaktır, özellikle de dilin kendisi belli zamanlarda belirsiz olduğundan dolayı bu zordur.

Örneğin, genelde hissetmek fiilini aslında duygularımızı iletmeden kullanırız.
"Moralim biraz bozuk gibi hissediyorum" gibi yaygın ifadeleri kullanmak belirsizlik yaratır ve gerçek duygu durumumuzu aktarmakta başarısız olur.
Fakat, doğru kelimeyi bulmak için zaman ayırmak durumunuzu daha açık tanımlamanıza yardımcı olacaktır.
Bu yüzden, "moralim biraz bozuk gibi hissediyorum" demek yerine, daha net sıfatlar kullan ve nedenini açıkla.
Bunu pratikte kullanmaya başlamanın en iyi yolu kelime hazneni geliştirmektir.
Geniş bir kelime haznesi sana duygularını aktarabileceğin daha geniş hisler sunar.
Bu belirsizlik problemi zamirler için de geçerlidir.
"Herkes beni görmezden geliyor gibi hissediyorum" cümlesi muğlaktır ve detaylara yer vermez.
Böyle bir kafa karışıklığından kaçınmak için, yaşantılarını gerçek insanlar ve yerlerle ilişkilendir: "dün sabah, kardeşimden bir tavsiye istedim ama cevap vermedi. Aynı durumu bugün patronumla da yaşadım, bu da bana değer verilmiyormuşum gibi hissettirdi".
Olayları hikayeleştirmeyi ve olaylar olduğunda nasıl hissettiğini ifade etmeyi dene.

Son olarak, hassasiyetini nasıl aktarabileceğini öğrenmen gerekecek.
Kendi gerçek duygunu göz ardı etmek, iş arkadaşların, ailen ve yakın arkadaşların arasında istenmeyen bir gerilim yaratabilir: avukatlar, mühendisler ya da askerlerin içinde bulunduğu belirli meslekler hassasiyet göstermeyi zayıflığın bir işareti olarak bile görebilir.

Duygularınızı biriktirmek yerine, iletişim köprüleri kurmak için şiddetsiz iletişim kullanın, duygularınız ile ihtiyaçlarınızı belirleyin ve açık ricalarda bulunun.

# Duygularınızın Sorumluluğunu Alın
Bu noktada, şiddetsiz iletişimi gittikçe öğreniyor olmalısınız ve bunun sonucunda da duygularınıza daha fazla dikkat edebiliyor olmalısınız.
Fakat duygusal tepkilerinizi geliştirmede bundan fazlası var.
Duygularınızın sorumluluğunu almanız gerekir.

Bunu diğerleriyle etkileşime geçerken önce kendi ihtiyaçlarınızı fark ederek yapabilirsiniz.
Diğer kişinin eyleleri duygularımıza uyarıcı bir etki sağlayabilir ama duygularımızın sebebi olamaz.
Onun yerine, tepkilerimiz, insanların bize söylediği şeyin bizi nasıl hissettirdiğini belirler.
Örneğin, eğer birisi bize "sen tanıştığım en bencil insansın" derse, biz sezgisel olarak olumsuz bir şekilde tepki veririz.

Bu cümleye tepki vermenin potansiyel dört farklı yoluna bir bakalım:
- Birinci şekilde, cümlesine olumsuz tepki verebilirsin ve "hepsi benim hatam!" diye düşünebilirsin. Kendini suçlayarak, satır aralarını ve diğer kişinin sorununu analiz etmeyi başaramadın. Bu seni suçlu, kötü ve hatta kederli hissettirebilir.
- İkinci şekilde, savunmacı ya da kızgın olabilirsin. Cevabın belki "yalan bu! her zaman sizin ihtiyaçlarınızı düşündüm!" olabilir. Burada ise karşıdakini suçluyorsun ve yine altta yatan meseleye dokunmayı başaramıyorsun.
- Daha iyi bir tepki belki kendi duygularını dile getirmek olabilir: "bencil olduğumu söylediğinde üzgün hissettim çünkü bilinçli olarak senin taleplerini karşılamaya çalışıyordum". Böyle bir sözlü ifade süreciyle, kendi duygusal tepkini belirleyebilir ve çatışmanın arkasındaki nedene dokunabilirsin.
- Son olarak, en ideali de bu, karşındakinin duygularını ve ihtiyaçlarını gözlemleyebilirsin. Şunu sorabilirsin: "yaptığım belirli bir davranıştan dolayı mı bencil olduğumu düşünüyorsun? İhtiyaçlarını nasıl daha fazla göz önünde tutabilirim?".

# Duyguların Altında Yatan İhtiyaçları Tanımlamayı Öğrenin 
Tepkilerimizi ve duygularımızı daha iyi anladığımıza göre, artık başka bir zor konuya bakalım: ihtiyaçlarınızı tanımlama.
Bunun bu kadar zor olmasının sebebi ise basitçe insanların bunun üzerine fazla alıştırma yapmamasıdır; onun yerine, birbirini suçlama oyununa takılıp kalmaktadırlar.

Birbirini suçlama oyunu klasik bir kısır döngüdür çünkü genellikle ihtiyaçlarımızı aktarmaz ve sonra da onları karşılamadıkları için diğerlerini suçlarız.
Tandıklarımızı dağınık oldukları için azarlayabiliriz çünkü bizim düzen standartlarımızı karşılamazlar.
Mutfağın düzenli olması ihtiyacımızı konuşmadan, yıkanmamış bulaşıkları mutfakta bıraktıklarında yapabileceğimiz gibi.
Onları suçladığımızda, muhtemelen suçlu hissedeceklerdir ve hızlıca savunmaya çekilebileceklerdir.

Bu meseleyi çözmenin bir yolu vardır ve yapabildiğimiz kadar doğrudan bir şekilde kendi ihtiyaçlarımızı aktarmakla başlar.
Maalesef, duygularımızı aktarmayı zor ve hatta korkutucu buluruz.
Özellikle kadınlar diğerleriyle ilgilenmek için kendi ihtiyaçlarını genelde göz ardı ederler çünkü öyle yapmak için yetiştirilmişlerdir.

Buna rağmen hepimiz daha doğrudan olmayı öğrenebiliriz.
Başkaları tarafından anlaşılmak ve ihtiyaçlarınızı yürekten dikkate almalarını istiyorsanız, basitçe kendinizi daha doğrudan ifade etmeniz gerekir.
Hatta ihtiyaçlarınız hakkında ne kadar doğrudan olursanız, diğer insanların ihtiyaçlarını şefkatli bir yolla karşılamaları o kadar kolay olur.

Dolayısıyla, partnerin arkasında yıkanmamış bulaşık bırakırsa, bunun seni nasıl hissettirdiğini söyle ve ikiniz için de makul bir çözüm öner: "yoğun bir çalışma günnden sonra kirli bulaşıkları yıkamak zorunda olmak beni geriyor. Ben dönmeden temizlendiklerinden emin olabilir misin? Ya da bir takvim oluşturabilir ve sorumlulukları paylaşabiliriz?".

İhtiyaçlarınızı doğrudan ifade etmezseniz, uzun vadede kendiniz için bolca gereksiz sıkıntıya sebep olursunuz.
Mümkün olduğunca çabuk bir biçimde kendi ihtiyaçlarınıza önem vermeniz önemlidir.

# Sizin İhtiyaçlarınızı Karşılamalarına Yardım Etmek İçin Diğerlerinden Ne İstediğinizi Açıkça İfade Edin
Şimdiye kadar, şiddetsiz iletişimin üç öğesini gördük: gözlemler, duygular ve ihtiyaçlar.
Hadi şiddetsiz iletişimin son aşamasına geçelim: *ricalar*.
Diğerlerinin şefkatle cevap vermelerine yardımcı olacak bir şekilde ricalarımızı nasıl ifade edebiliriz?

Rica gerçekten ne istediğinizi açıkça ifade edilerek yapılmalıdır.
Diğerlerinden ne istediğimiz hakkında ne kadar açık olursak, karşılığını alma şansımız o kadar muhtemeldir.

Bu da ricalarımızı olumlu dille açık ve kesin ifade etmemiz anlamına gelir.
Olumlu dil birinden bir şey yapmasını istediğini anlatır, bunun tersine olumsuz dil birinin bir şeyi yapmayı durdurmasını istediğini anlatır.
Olumsuz dil bazı zamanlar belirsiz olabilir ve kafa karışıklığına ya da yanlış anlamalara yol açabilir.
Örneğin, karısının her zaman işten eve geç gelmesine sinirlenen bir adam ona "işte çok zaman harcıyorsun!" dedi.
Karısı bu olumsuz dilden çok fazla çalıştığını anladı; sonraki hafta, bir kano gezisine kendini yazdırdı.

Fakat kocanın istediği şey bu değildi, adam, karısının eve gelmesini ve onunla zaman geçirmesini istemişti, işte daha az zaman geçirmesini değil.
Şu daha güzel bir rica olabilirdi:" haftada en azından bir akşamı benimle ve çocuklarla geçirmeni isterim".

Ricaları somut eylemlerde ifade etmek de önemlidir böylece diğerleri ne yapmaları gerektiğini bilebilir.
İşçilerinden geri dönütler isteyen ama seslerini çıkarmaktan korktuklarını bilen bir patron hayal edin.
"Benimle duygularınızı paylaşırken çekinmemenizi istiyorum" diyebilir.
Bu örnekte, istedikleri şeyi söylemeleri için "çekinmemelerini" işçilerine iletiyor.
Fakat, çekinmemeleri için hangi belirli eylemi hayata geçireceklerini söylemiyor.
Bunu yapmalarına yardımcı olmak için, olumlu eylem dilinin ilkelerini kullanarak bir ricada bulunabilir: "düşüncelerinizi benimle çekinmeden paylaşmanızı kolaylaştırmak için ne yapabileceğimi bana söylemenizi istiyorum".

# Yargılayıcı İç Konuşmayı Azaltmak için Şiddetsiz iletişim'i Kullanın
Gördüğümüz gibi, şiddetsiz iletişim diğerleriyle ilişkilerimizi geliştirmek için mükemmel bir araçtır; ama daha da ileriye gidecek güce sahiptir, kendinizle ilişkinizi geliştirmeye yardımcı olmak.
Kendinizle ilişkinizi daha iyi yapmanın ilk adımı, kendinize karşı şefkatli olmadığınız zamanları fark etmektir ve bu alışkanlığın temel göstergesi ise yargılayıcı iç konuşmadır.
Bu en ufak hatamızda bile bizi eleştiren kafamızın içindeki sestir.
Pek çok sefer kendinizi kendinize "ne kadar aptalım!", "bunu yine yaptığıma inanamıyorum!" derken bulmuşsunuzdur.

Artık, kendinizden nefret eden içsel diyalogda takılıp kalmak yerine, kişisel yargılamanızı teşvik eden ihtiyaçlarınızı daha iyi anlamaya ve tanımlamaya çalışın.
Gerçek şu ki kişisel yargılamalar bütün diğer yargılamalar gibi, karşılanmamış ihtiyaçların ifade edilmesidir.
Dolayısıyla, onu dinlemeyi bırakmalısınız ve dikkatinizi karşılanmamış ihtiyaçlarınıza yöneltmelisiniz.

Örneğin, bir ders anlatmak üzere olduğunuzu hayal edin; tam dersten önce, derse başlamadan bitirmek için acele ettiğiniz çilekli yoğurdu üzerinize döktünüz.
Kafanızda o sesi çoktan duymaya başlamış olabilirsiniz: "tekrar nasıl işi berabt edebildim?".
Bu olumsuzluğu dinlemek yerine, duurn ve kendinize "bu kişisel yargılama ile hangi karşılanmamış ihtiyacımı ifade ediyorum?" diye bir sorun.

Bulmanız biraz zaman alabilir fakat eninde sonunda, mükemmel bir ders anlatarak diğerlerine hizmet etmek istediğiniz için kendinizin ihtiyaçlarını gözden kaçırdığınızı fark edebilirsiniz.
Kendinize yemek yemek için zaman vermediniz ve bu yüzden çabuk bir çözüm olarak bir kâse yoğurt seçtiniz ve sonra onu döktünüz.
Artık bu kişisel yargılamayı, "sorun değil, bir sonraki sefere kendi ihtiyaçlarına daha fazla önem verirsin" gibi şefkatli bir ifadeyle değiştirebilirsiniz.

Karşılanmamış ihtiyaçlarınızda tam olarak nasıl bağlantı kuracağınızı öğrendiyseniz, mükemmel olmadığınız gerçeğiyle "kederlenmek" için fırsatınız oldu demektir.
İdeal benlik algınızı asla tamamlayamadığınız için pişmanlık duyabilmenize rağmen, en azından artık bunun için kendinden nefret etmeyeceksin.

# Empati Kurarak Dinlediğinizde, İnsanların Hislerini, İhtiyaçlarını ve Ricalarını İşiteceksiniz
Şimdiye kadar, şiddetsiz iletişimin kendimizi doğru ifade etmek için önemli olan dört unsuruna odaklandık.
Artık aynı ilkeleri dinleme yeteneğimize nasıl uygulayacağımıza bir bakalım.

Hepsinden önce, başka birini tam olarak anlamak istiyorsak, empati kurarak dinlememiz gerekir.
Bu da diğerleri için kendilerinin hislerini tam olarak ifade edebilecekleri zaman ve mekan yaratmak ve aynı zamanda hissettikleri şeyi hissetmeyi denemek anlamına gelir.

Pek çok insan bunu yapmayı başaramaz ve onun yerine tavsiyeler, çözümler ya da güvenceler sunarlar.
Fakat diğer insanların sorunlarını düzeltmeye çalışırken, muhtemelen onların hislerini içtenlikle dinlemezsiniz.
En iyi plan dikkatlice dinlemek ve ihtiyaçları, hisleri ve ricaları hakkında sorular sormaktır.
Bazen gerçekten tavsiyeye ya da sadece bir sarılmaya ihtiyaçları vardır ama bazen kendileri bile neye ihtiyaçları olduğunu bilmezler.

Burada yansıtma ve yorumlamanın gücü devreye girer.
Bazen insanların gerçekten ihtiyaç duydukları şeyi, ihtiyaç duyduklarını düşündükleri ve söyledikleri şeyle aynı olmaz.
Yansıtma ve yorumlama yoluyla, onların ne iletmeye çalıştıklarını anlamalarına yardım edebilirsiniz.

Örneğin patronun "iyi bir iletişimci değilsin" diyebilir.
Bu kafanı karıştırır çünkü bu konuda daha önce hiç yakınmamıştır.
Dolayısıyla, ifadesini ona geri geri yansıtırsın: "iyi bir iletişimci değilim".
Bu iletisini genişletmesi için fırsat verir ve "evet, dün kimse bilmediği için bir teslimatı kaçırdık" der.

Anladığından emin olmak için kendi kelimelerine söylediği şeyi ona yorumlarsın: "bir teslimat kaçırdık çünkü takım üyelerin hiçbiri teslimatın farkında değildi".
Bu onu doğru anladığını ve eğer gerekliyse, seni düzeltmesine izin verdiğini gösterir.

Ama onun yerine, söylediğin şeyi onaylar ve cevap verir: "evet, bir teslimatın vakti geldiğinde herkesin farkında olması için sistemi değiştirmemiz gerekiyor" der.
Şiddetsiz iletişim kullanımı, sorunun sende değil, şu an kullanımda olan istemle sorunu olduğunu anlamasına yardım etti.

# Şiddetsiz İletişim, Çatışmaları Çözmek için Güçlü Bir Araçtır
Hiçbirimiz günlük hayatımızda çatışmalardan kaçamayız.
Neyse ki, şiddetsiz iletişimin ilkeleri çatışmaları çözmek için kullanışlı araçlar sağlar.
Bu yüzden, işte gelecek sefer şimşekler çakmaya başladığında yapacağımız şey: ilk ve en önemlisi, insancıl bağlantı kurman gerekir.
Bu bağlantı, tarafların birbirlerinin duygularını ve ihtiyaçlarını o andan itibaren anlayabildiği bir başlangıç noktasıdır.

Sonraki adım bağlantı niyetinin samimi bir yerden geldiğinden emin olmaktır.
Amacın bir tarafın diğerini manipüle etmesi değil, onun yerine iki tarafın da kendi hislerini ve ihtiyaçlarını ifade edebildiği güvenli alan yaratmak olduğu en başından itibaren açık olmalıdır.
Bu da gözlem ile, hisleri tanımlayarak ve bunları iki tarafın da ihtiyaçlarıyla ve somut, makul ricalarıyla birleştirerek başarılabilir.

Bu ricalar sonrasında arabulmaya değil, memnuniyete ulaşma amacıyla incelenir.
Memnuniyet iki tarafın da ihtiyaçları tamamen doyurulduğunda oluşur.
Bu iki tarafın da bir şeylerden vazgeçtiği ve iki tarafın da tamamen tatmin olmadığı arabulmanın tersini anlatır.

Örneğin, bir çift arasında köpeklerini yürüyüşe çıkarma konusnda bir tartışma hayal edin.
Çiftlerden biri "köpeği hiçbir zaman dışarı çıkarmıyorsun" der ve diğer taraf "köpeği dışarı her zaman ben çıkarıyorum" diye cevap verir.
Gözlemledikten ve onların duygularını tanımladıktan sonra, ikisi de köpeği dışarı çıkarmanın, kendilerinin takvimleriyle çakıştığını fark ederler.

Bir taraf, "sabahları köpeği senin dışarıya çıkarmana ihtiyacım var çünkü her zaman treni kaçırıyorum" der.
Ve diğer taraf "bana uyar fakat senden golf oynayabilmem için köpeği hafta sonları dışarı çıkarmanı istemek adil gibi görünüyor" der.
Ricalarında anlaşırlar ve durum iki tarafın da memnun olmasıyla sonuçlanır.

# Ne Öğrendik?
Bu kitabın ana mesajı şöyle: **şiddetsiz iletişim, kişilerarası ilişkilerimizdeki ve kendi kalbimizdeki çatışmayı azaltmak için sistematik bir yöntemdir.
Söylediğimiz her bir kelimeye şefkat ekleyerek ve kendimiz de dahil olmak üzere herkesin ihtiyaçlarını dinleyerek dünyayı adım adım daha iyi bir yer haline getirebilriz.**

Gelecek sefer kızgın hissettiğinde, derin bir nefes al ve kızgınlığının kaynağını sorgula.
Kendine "kime kızgınım?" diye sormak yerine "neden kızgınım?" diye sor.
Duygularınla kızgınlığının köklerine seslenerek, seni kızdıranın diğer insanlar değil senin tepkin olduğunun farkına varacaksın.
Çok geçmeden, durumun kontrolünü tekrar ele alacaksın ve hangi ihtiyaçlarının karşılanmadığını tanımlayacaksın.
