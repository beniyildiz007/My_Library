# Finansal Taslak ve Geçmişin Kalıpları
İlk olarak benimsememiz gereken temel düşünce, hayatınızı bir ileri seviyeye taşımak istiyorsanız, eski düşünce tarzlarınızı geride bırakıp yenilerini de benimsemeye açık olmanız gerektiğidir.
Çocuklukta gelişmiş ve ebeveynlerinizden etkilenen eski düşünce kalıplarınızdan oluşan finansal taslak; karakterinizi, düşünme tarzınızı ve paraya olan temel bakış açınızı içerir.

Her insanın finansal termostatı olarak da denilebilen, finansal taslaktan oluşan, belirli miktar para kazanma seviyesi vardır.
Çocukken para hakkında neler duyduğunuz, nasıl hareketler ve olaylar gördüğünüz bu taslağı oluşturur.
Parayı, insanı yoldan çıkaran bir etken olarak gören ve ondan içten içe korkan ailelerin çocukları, ellerine para geçtiğinde hemen tüketmeye daha meyillidirler.
Çevrenizdeki, eş ya da arkadaş gibi insanların finansal taslaklarını bilmek ve anlamak, onların davranışlarının arkasındaki sebebi anlamaya ve ilişkilerinizi düzeltmeye de yardımcı olabilir.

**Peki bilinçaltınızdaki bu kazanılmış düşünceler, daha iyi bir ekonomik güç için nasıl değiştirilir?**
* Bilinçlenme: Farkında olmadığınız bir sorunu değiştiremezsiniz.
* Kaynağı Anlama: Sebeplerin nereden geldiğini anlamak, onları çözmede büyük bir etkendir.
* Ayrılma: Kendinizi bu düşünce kalıplarından ayırmak ve onları benimsememek oldukça önemlidir.
* Yenileme: Bu kalıpları yıkarak, kendinize göre yenisini oluşturma ve benimsemek, aynaya bakarak ve inanarak kendinize "milyoner zihniyetine sahibim." beyanında bulunmaktır.
* Varlık Kuralı: Düşünceler hislere, hisler harekete ve hareket sonuca dönüşür.

Bu birbirini etkileyen faktörler, finansal taslağınızın sizin parayla olan ilişkinizdeki etkisinde ana prensiptir.
Peki finansal taslağınızın ne olduğunu ve nasıl bu kalıplardan sıyrılabileceğinizi nasıl anlarsınız?
Banka hesabınıza, net gelirinize ve para kazanmak için ne kadar çabaladığınıza bakmanız, size bu doğrultuda yol gösterebilir.

İstediğiniz seminerleri, tavsiyeleri alabilirsiniz ancak finansal termostatınızı değiştirip, finansal taslağınızı aşmadıkça kesin bir sonuç elde edemezsiniz.

*Varlık Kuralı: Geliriniz, sizin geliştiğiniz yere kadar gelişir.*

# Para ve Siz
Bazı insanlar parayı ellerinde tutmak için uygun finansal taslağa sahip değildir.
Araştırmalar, insanların %80'inin yapmak istediklerinde finansal olara közgür olamayacaklarını göstermiştir.
Peki arkasındaki sebep nedir: **bilinçsizlik**.

Fiziksel, Zihinsel, Ruhsal ve Duygusal olarak 4 farklı gerçekliğe sahip olan dünyada, fiziksel dünya; yani para, sağlık, varlık gibi etkenlerin hepsi bir sonuçtur.
Dış sonuçlardan oluşan dünyanızı değiştirmenin tek yolu, iç dünyanızı değiştirmekte ngeçer.
Her gün uyandığınızda aynaya bakarak ve inanarak "iç dünyam, dış dünyamı etkiler." ve "milyoner zihniyetine sahibim" gibi beyanlarda bulunmanız bu değişimin ilk adımı olabilir.

*Varlık Kuralı: Para, sağlık, varlık, kilonuz, hastalıklarınız birer sonuçtur. İçinde bulunduğunuz dünya sebep-sonuç dünyasıdır.*

Olasılıkları fark etmeyen ve onlara denileni yapan, hayatın verdiği kadarını kabul eden insanlar; "direksiyon başında uyuyor" olarak tanımlanan insanlardır.
Ancak öte yandan, milyoner zihniyetine sahip, para konusunda bilinçli kişiler, paralarını kaybetseler bile daha fazla miktarda geri de kazanmayı bilirler.
Bu kişiler, potansiyellerinin tamamına nasıl ulaşacaklarını bilirler.

Bilinçaltınızdaki, finansal taslağınızdan kaynaklanan ve sizi alıkoyan para ile ilgili negatif düşüncelerin ve inançların sizi oluşturmadığının farkına varın.
Bir önceki bölümdeki gibi aynaya bakın ve inanarak "düşüncelerimin farkındayım ve sadece bana güç ve para vereni görüyorum" diyerek milyoner zihniyete sahip olmaya bir adım daha yaklaşın.

*Varlık Kuralı: Eğer para kazanma motivasyonunuz, korku, öfke ya da kendini kanıtlama gibi etkenlerden geliyorsa, para size hiçbir zaman mutluluk getirmez.*

# Yoksul ve Zengin İnsanların Düşünce Farklılıkları
Bu kitabın ana amacı, düşünme tarzınızı değiştirerek szin milyoner bir zihniyete giriş yapmanızdır.
Her insan kendine göre mantıklı, uygun ve iyi olana karar verir.
Ancak, bazen bu düşünce tarzları siz tam olarak farkına varmasanız bile, finansal taslağınızdan kaynaklanarak sizi yoksulluğa iten asıl sebeptir.

Aslında size mutluluk ve başarı getirecek şekilde düşünmek ve bu düşünceleri sonuçlara ilerletmek sizin elinizdedir.
Düşüncelerin sonuçları doğurduğu gibi hareketlerle oluşan sonuçlar da , belli kalıpların size düşünce olarak ger igelmesini kesinleştirilebilir.
Bu nedenle her farklılık sonunda aşağıda örnek verilen pratik yöntemleri uygulamanız oldukça önemlidir.

# Zengin İnsanların Para Yönetimi Alışkanlıkları ve Başarıları
Zengin insanlar hayatlarını kendileri oluşturduklarına, yoksul insanlar ise hayatın onların başına geldiğine inanırlar: hayatımızın sizin elinizde olduğuna inanmamanız, finansal kontrolün de elinizde olmadığı anlamına gelir.
Yoksul insanla, sorunları için başkalarını suçlayarak, belki de paranın o kadar da önemli olmadığını kendilerine inandırmaya çalışarak ve sıklıkla şikayet ederek kurban rolünü oynayıp, zor ve kötü hayatlarının onların başlarına geldiğine ve bu şekilde sorumluluk alma stresini azaltmaya çalışabilirler.
Zengin olup kurban rolünü oynayan insan yoktur.
Peki bu zihniyetten nasıl çıkabilir ve finansal kontrolün sizin elinizde olduğunu benimseyebilirsiniz?
Aynaya bakın ve içtenlikle "finansal başarımı ben yaratıyorum" deyin ve ekleyin "milyoner zihniyetine sahibim!" diyin.

Zengin insanlar kazanmak için, yoksul insanlar kaybetmemek için yola çıkarlar: yoksul insanlar genellikle faturalarını ödemek ve biraz daha rahat yaşamak için para kazanma arayışındadırlar.
Öte yandan zengin insanlar zenginliklerine zenginlik katma amacındadırlar ve paradan korkmazlar.
Bu bakış açısı, sadece bolluk getirir ve paraya daha da açık olduğunuzu gösterir.

*Varlık Kuralı: Amacınız daha rahat yaşamaksa muhtemelen asla yeterince zengin olamazsınız. Ancak amacınız zengin olmaksa, büyük olasılıkla oldukça rahat yaşayabilirsiniz.*

# Hedefler ve Fırsatlar
Zengin insanlar zengin olmaya adanmıştırlar.
Zengin insanlar, sadece zengin olmak isterler: yoksul insanlar, zengin olmak istemekle beraber zenginlikle geleceğini düşüdükleri birçok olumsuz davranışı da akıllarında bulundurarak evrene karışık sinyaller gönderebilirler.
Öte yandan zengin insanlar ne istedikleri konusunda oldukça net ve kararlıdırlar ve fırsatlara açıktırlar.
İlk adım zengin olmayı istemek, ikinci adım zengin olmayı seçmek ve son adım ise zengin olmaya kendini adamaktır.
Zengin olmak, cesaret, odak, bilgi, çaba ve ustalık gerektirir.
Aklınızda canlandırmak, meditasyonlar, iyi düşünceler gibi zihinsel yöntemler işe yaramakla beraber size direkt para sağlayamazlar.
Bu nedenle harekete geçmeye ve adım atmaya hazırlıklı ve adanmış olmanız gerekir.
Tüm bunlara kendini adamayan ve hazır hissetmeyen kişilerin zengin olma ve bu finansal durumu koruma olasılığı oldukça düşüktür.
Aynaya bakarak "zengin olmaya kendimi adıyorum" deyin ve ekleyin: "milyoner bir zihniyete sahibim!".

*Varlık Kuralı: İnsanların istediklerini gerçekleştirememelerinin birinci sebebi ne istediklerini bilmiyor olmalarıdır.*

# Zihniyet ve Büyük Düşünme
Zenginler büyük, yoksullar ise küçük çaplı düşünürler: kendi değerinizi ve zengin olmanın karşılığında sunduğunuz hizmetin değerini bilin ve büyük düşünün.
Zengin insanlar genellikle korkunun onları durdurmasına izin vermeden, o duygulara rağmen devam ederler.
Öte yandan yoksul insanlar, henüz gerçekleşmemiş olayların ya da insanların düşüncelerinin korkusuyla adım atmaya çekinebilirler.
Siz kendinize inanmaz ve büyük çaplı paralar peşinde koşmazsanız, size de kimse inanmaz.

Zenginler gibi düşünmeye başlamanın yolu saklandığınız yerden çıkmak ve değerinizi göstererek büyük amaçlar peşinde koşmaktır.
Ayrıca, aylık kazandığınız para yerine gün sonunda elinizde kalan gelirinize odaklanmanız sizi gerçekliğe iterek daha doğru ve net sonuçlar getirir ve bu şekilde paranızı bollaştırma konusunda bir yol sağlar.
Yoksul insanlar, zenginliğe giden yolun sadece para kazanmaktan geldiğini düşünebilirler.
Ancak "basitleştirme" denilen yöntemle paranızın hepsini lüks ve oldukça abartı yaşam tarzları yerine belli bir seviye giderlere harcamanız ve geri kalanıyla yatırım yapmanız sizi milyoner zihniyete giden yolda bir adım ileriye taşır.
Ayrıca bu süreç sırasında finansal planlayıcılardan yardım almak; paranız nereye gidiyor, nerelerden kısıp yatırım yapabilirsiniz ve net gelirinizi nasıl geliştirebilirsiniz gibi alanlarda sizi doğru yola çeekerek oldukça ilerlemenize yardımcı olacaktir.

*Varlık Kuralı: Sadece kolay yoldan gitmeye istekliyseniz, hayat oldukça zordur. Ancak zor olanı yapmayı göze almanız, size daha kolay bir hayat sunar.*

# Fırsatları Değerlendirmek
Zengin insanlar fırsatlara odaklanırken, yoksullar ise engellere takılırlar.
Aynı şekilde, yoksul insanlar potansiyel kayıplara ve risklere daha fazla eğilim gösterirler.
Kendilerine ve becerilerine yeterince güvenmeden işe girişirler ve başarısızlık olasılığını düşünürlerse, başarısızlık kaçınılmaz hale gelir.

Zengin insanların istemedikleri yerine, istedikleri amaçlara odaklanma ve bunlar için çabalama zihniyetleri, yoksul insanların benimsemesi gereken yönlerinden biridir.
Bunun sebebi odaklanılan şeylerin, sizi hayatta bulması ve karşınıza çıkmasının daha olası olmasıdır.

Zenginliğin temel yolları üretmek ve üretmeye devam etmektir; aynı zamanda paranızı iyiye ve daha büyüğe yönlendirerek yatırım yapmaktır.
Zenginler gibi düşünmek için, sahip olmadıklarınız yerine sahip olduklarınıza odaklanarak ve pozitif düşünmeyi asla bırakmadan harekete geçebilirsiniz.
Bunun yanında, zengin insanlar önlerindeki seçeneklerden sadece birini değil, hepsini elde etmek için çabalarlar.
Bu bolluk bakış açısı, isteklerine giden yolda fırsatların fark edilmesine ve bolluğun onlara daha fazla bir şekilde geri gelmesine olanak sağlar.
Aynı zamanda, yoksul insanlar bazen para kazanmalarının bir yerde başkalarının para kaybettiği anlamına geldiğini düşünebilirler.
Bu kısıtlı bakış açısı oldukça yanlış olmakla beraber sizi milyoner zihniyetinden oldukça uzaklaştırır.
Ne kadar paranız varsa o kadar para sirkülasyonuna katkı sağlayabilir ve bolluğu arttırarak milyoner zihniyetine erişebilirsiniz.

*Varlık Kuralı: Ya siz parayı yönetirsiniz ya da paranız sizi yönetir.*

Zengin insanlar diğer başarılı insanları takdir ederler, yoksul insanlar ise onları kıskanırlar: zengin insanları bencil olarak görme ve içten içe haset duyma eğiliminiz, ileride paraya ve maddi durumunuza olan bakış açınızı etkileyerek sizi tamamen milyoner bir zihniyete sahip olmaktan alıkoyabilir.
Bu tür düşünceler, olumsuz ve fırsatlardan uzaklaşmanıza neden olacak kötü enerjiyle doludur.
BU olumsuz ve kıskançlık dolu düşüncelerin, davranışlarınızı ve paraya olan bakış açınızı olumsuz etkileyeceğini kabul etmek ve hemen aklınızdan silmek önemlidir.
Böylece gerçek bir milyoner zihniyetine adım adım yaklaşabilirsiniz.

# Zihinsel Zenginlik: Başarıya Giden Yolun Anahtarı
Milyoner zihniyetine sahip olmak için zengin insanları takdir etmek, onlara gıpta ile değil bir ilham kaynağı ve örnek olarak bakmanız ve olumsuz duygulardan arınmanız önemlidir.
Zengin insanlar kendinden önce başarmış ve varlıklı insanları, kendisine bir yol oluşturduğu için takdir ederler ve örnek alırlar.
Magazinlere göz gezdirmek, istediğiniz tarz evlere ve varlıklı mahallelerde gezinerek bunları takdir ederek bu zihniyete sahip olmaya bir adım daha yaklaşabilirsiniz.
Zengin insanlar aynı zamanda finansal başarıya giden yolun "olmak, harekete geçmek ve sahip olmak" olduğunu bilirler.
Öte yandan, yoksul insanlar önce parayı kazanıp sonra zengin insanların bakış açılarına sahip olacaklarını düşünüyor olabilirler.
Ancak önemli olan öncelikle varlıklı insanlar gibi düşünerek ve onların adımlarından giderek bu zihniyeti kazanmaktir.
Bu yüzden aynaya bakın ve inanarak "zengin ve başarılı insanlara yakınlık hissediyorum, onlar başardıysa ben de başarırırım" deyin ve ekleyin "milyoner bir zihniyete sahibim!".

*Varlık Kuralı: Dikkatinizin gittiği yere enerjiniz de yönelir ve sonuçlar ortaya çıkar.*

Zengin insanlar başarılarını öne çıkarır, yoksul insanlar ise kendilerini yükseltmeyi negatif olarak görürler: kendinizi ve başarılarınızı göz önüne çıkarmadan başka insanların sizin yerinize sunduğunuz ürünü ya da hizmeti yükseltmesini ve başkalarına tanıtmasını bekleyemezsiniz.
İşinde başarılı ve varlıklı bir lider olmak demek, kendini ve başarılarını yerinde övmeyi bilmek ve bunu insanların da bilmesinden çekinmemek demektir.
Aynı zamanda kendinizi yükseltmeyi istememeniz, kendinize ve işinize yeterince güveniniz ve inancınız yok anlamına da gelir.
Aynı zamanda, başarılarınızın ödüllendirilmesi gerektiğini bilmek ve kabul etmek, hem sizin hem de hizmetinizin değerini başkalarının gözünde daha gerçekçi kılar.
Kendinize değer vermeniz, iyi bakmanız ve kendiniz hakkında iyi şeyler düşünmeniz ile evrene başarı ve varlığın bir alıcısı olduğunuzu ve ilerideki gelecek diğer başarılara da açık olduğunuzu belli edersiniz.

*Varlık Kuralı: Ben değerliyim derseniz, değerli; aksini söylerseniz değersiz olarak alınırsınız ve bu tamamıyla sizin elinizdedir.*

# Para Yönetimi
Zengin insanlar sorunlarından büyüktürler, yoksul insanlar ise sorunlarının altında ezilirler: başarının sırrı sorunlardan kaçmak değil, sorunlarınızdan büyük olana kadar gelişmektir.
Çünkü başarınız sizin geliştiğiniz yere kadar gelişir.
Başarınız, önünüzdeki herhangi bir engelden korkmadan, onu aşacağınızı bilerek yola çıkmak bir milyoner zihniyetinin göstergesidir.
Tam tersi bir şekilde, sürekli sorunlardan yakınmak, kaçmak ve onları gözünde büyütmek, asıl işe gereken enerjiyi sizden alır ve sizi başarısızlığa sürükler.

Aklınızdan geçen her düşüncenin bir götürüsü ve etkili sonuçları vardır.
Bu nedenle içinizden inanarak "her sorunun üstesinden gelebilirim ve bir milyoner zihniyete sahibim" demeniz faydalı ve etkili bir zenginliğe ilerleme yöntemidir.
Aynı zamanda varlığa giden bu yolda konfor alanınızdan çıkacağınızı ve oldukça zorlanacağınızı bilerek yola çıkmanız önemlidir.
Rahatsızlık hissetmeniz, gerilmeniz ve korkmanız yaptığınız işin yanlış olduğunu değil, sizi geliştirecek ve maddi olarak ileriye taşıyacak bir süreçte olduğunuzun göstergesidir.

*Varlık Kuralı: Aslında geliştiğinizi gösteren asıl olay, rahatsız olduğunuz durumdadır.*

Zengin insanlar, paralarını iyi yönetirken, yoksul insanlar para yönetiminde sorun yaşarlar: bu fark zeka seviyelerinden değil; zengin insanların daha yararlı ve kullanışlı para alışkanlıklarına sahip olmalarından dolayıdır.
Bu alışkanlıklar da, önceki bölümlerde bahsedilen ve genellikle çocukluk zamanı ebeveynler tarafından görülmüş finansal taslaktan doğabilir.

Yönetmek için yeterince param yok davranışı oldukça yanlış olmakla beraber, paranızı ne kadar iyi yönetirseniz size de karşılık olarak o kadar para gelmeye başlar.
Bu para yönetme alışkanlığı az miktarlarda uygulanmaya başlayıp, yüklü miktar paralara sahip olduğunuzda da güçlenerek ve sizi milyoner zihniyetine yaklaştırarak hayatınıza kolaylık katmaya devam eder.

Bu alışkanlığı kazanmak adına, sadece maaşınızın yüzde 10'lık kısmını yatırdığınız ayrı bir birikim hesabı açabilirsiniz.
Aynı şekilde evde bir kutuya bile her gün koyduğunuz az miktar para hem günün sonunda birikerek yatırım haline gelir hem de kafanıza koyduğunuz zaman paranızı yönetebildiğinizi gösterir.
Bu gibi para yönetme alışkanlıkları ile aynı milyoner zihniyete sahip insanlar gibi uzun dönemli düşünerek, sahip olduğunuz ve daha da artacak olan gelirinizi sağlama alabilirsiniz.

*Varlık Kuralı: Paranızı yönetebilme alışkanlığı, sahip olduğunuz asıl miktardan çok daha önemlidir.*

# Asıl Plan
Tüm bu düşünce farklılıklarını ve varlıklı insanların başarıya giden yolda bakış açılarını gördünüz peki şu an nasıl bir yol izleyebilirsiniz?

İlk kısımda finansal taslağınızın ne olduğunu ve sizi nasıl etkilediğini öğrendikten sonra inanma ve tekrar etme egzersizleriyle bu kalıpları nasıl kırabileceğinizi gördünüz.
Dİğer kısımdaki düşünce farklılıklarını, belirli ve çok önemli olan varlık kurallarını etkili bir şekilde benimsemeli ve bu bakış açılarını bahsedilen egzersizleri yaparak hayatınıza katmanız oldukça önemlidir.
Bu kitabı birkaç kere baştan sona okumanız da burada denilen önerileri ve bilgileri özümsemeniz, hayatınıza adapte etmenize oldukça fayda sağlar.

# Okurun Yorumu
***Zengin olmak, olmayı istemek şüphesiz hemen hemen her insanın istediği bir şeydir.
Bazı insanların zengin olmaması gerekir.
Çünkü bu yol onları yolundan saptırabilir.
Varlığa, çok paraya sahip olmak büyük bir sınavdır.
Bu zorlu sınava yalnızca cesareti olanlar tâbii olabilir.
Asıl mesele zengin olmak değil, olduktan sonra varlıklarınızı yönetebilmek ve hangi yönde kullanacağınıza karar vermek.
Zengin olup da altınızdaki işçilerin maaşından kısıp cebine 3 kuruş fazla girmesinden eriniyorsanız geçmiş olsun, sınavı geçemediniz.***

