# Sabit Bir Zihinsel Tutum Sizi Yok Edebilir
İnsanlar her geçen gün değişir ve gelişir ancak sabit bir zihinsel tutuma sahip kişiler bu gerçeği göz ardı ederek yetenek ve özelliklerinin sabit olduğuna inanmayı tercih ederler.
Ayrıca sahip oldukları zekânın doğuştan edindikleri seviyede olduğuna veya şarkı söyleyebilmek gibi doğuştan gelen bir yeteneğe sahip değillerse bunun değiştirilemeyeceğine inanırlar.
Kısaca değişebilme yeteneklerinin olmadığına inanırlar.

Sabit bir zihinsel tutum, kişileri sürekli olarak yeteneklerini kendilerine ve başkalarına kanıtlamaya iter ve devamlı onaylanma veya takdir görme isteğine sebep olur.
Bu tutuma sahip kişiler için başarıszlık kabul edilemez ve ne pahasına olursa olsun bu kaçınılması gereken bir durumdur.
Bazı yeteneklere doğuştan sahip olmaları gerektiğine inanır ve bu yoksa değiştirmek için denemeye bile gerek olmadığını düşünürler.
Bir beceriye ulaşabilmek için çok çaba sarf etmeleri gerekiyorsa belki de hiç denememeleri gerektiğine inanırlar.
Bu düşünce tarzının hedefi mükemmeliyetçilik olduğu için kişileri başarıya ulaşmak için hali hazırda bildiklerine sarılmaya iter.
Konuyla ilgili yapılan bir deneyde çocuklardan basit bir yapbozu tekrar yapmalarını ya da daha zor olan yeni bir yapbozu seçmeleri istenmiştir, sabit zihinsel tutuma sahip olan çocuklar yapabileceklerini bildikleri için basit olan yapbozu tekrar yapmayı tercih etmiştir.
Eğer sabit bir zihinsel tutuma sahipseniz ve hata yaparsanız bu tecrübe sizin için kendinizi başarısız olarak değerlendirmenize sebep olacaktır.
Potansiyelinizin asla değişmeyeceğine ve herhangi bir zamanda değerlendirileceğine inanacaksınız.
Birçok konuda amacınız ne kadar akıllı olduğunuzu ve başkalarından üstün olduğunuzu kanıtlamak olacaktır.
Bahsedilen sabit zihinsel tutumun özellikleri bize bunun sağlıklı ya da işe yarar olmadığını göstermektedir.
Bu şekilde düşünme kendimizi potansiyelimize ulaşmaktan alıkoyacak ve hayallerimizi gerçekleştirmemizde zorlanmamıza sebep olacaktır.
Doğru olan düşünce yöntemini seçerek, çok çalışarak ve kendimizi adayarak, becerilerimizi ve zekâmızı geliştirebilir ve elde etmek istediğimiz yetkinliklere ulaşabiliriz.

# Sağlık Gelişimi İçin İlerici Bir Zihinsel Tutuma Sahip Olun
İlerici bir zihinsel ttuma sahip kişiler kendileriyle alakalı hemen hemen her şeyin çabayla değiştirilebileceğine inanırlar.
Doğuştan gelen becerilere sahip olan insanlar bazı şeyleri bu becerilere doğuştan sahip olmayanlara nazaran daha iyi yaptıklarını fark etseler bile, doğru tutum ve çalışkanlıkla bunun değşitirilebileceğine inanırlar ve bunu demekten çekinmezler.

İlerici zihinsel tutuma sahip kişiler doğuştan gelen yetenekleri ve becerileri, çaba ve deneyimlemeyle kazanabileceklerine inanırlar.
Başarısızlık utanılacak ya da kaçınılması gereken bir durum değildir aksine kişinin öğrenmesi ve kendini geliştirmesi için bir fırsattır.
Sabit zihinsel tutumun aksine ilerici bir zihinsel tutum zorlukları kabullenip, ilerleme kaydeder ve potansiyeli geliştirir ayrıca motivasyon ve eğitim bu tutumu benimseyen kişilerin olanaklarını arttırır.
Onlara göre başarıya ulaşmak için çabalamak sonunda başarısız olsalar bile hedeflerine ulaştıkları anlamına gelir.
Önceden bahsi geçen çocuklarla yapılan deneyde olduğu gibi ilerici zihinsel tutuma sahip çocuklar en zor olan yapbozu seçerler çünkü yeni bir şey denemek isterler.
Aile durumlarına bağlı kalmadan kendileri için yeni bir öğrenme fırsatı yaratırlar.
Bu zihinsel tutum bireyleri yeni zorluklarla yüzleşmeye ve sonuna kadar çabalayarak yeni fırsatlardan yararlanmaya yönelik cesaretlendirir.

İlerici zihinsel tutum var olmayan yeni olasılıkları ortaya çıkartır, kişilerin potansiyelini sürekli geliştirir.
Bu kişiler öğrenme ve çabayla kendileri için yeni ilgi alanları bulur veya başarıya giden yeni yolları keşfeder.
Ayrıca sabit zihinsel tutumu benimsemiş insanlar olumsuz şeylere odaklanırken, İlerici zihinsel tutumu benimseyen kişiler gerçekleri kabul ederler.
İlerici tutumu benimsemek kişinin kendisini taima nasıl geliştirebileceğine odaklanması anlamına gelir.

# Çocuklar Ailelerinden ya da Eğitmenlerinden Bu İki Zihinsel Tutumdan Birini Öğrenmeye Çalışır
Yaptığımız veya söylediğimiz her şey çocuklarımız üzerinde iz bırakabilir.
Ebeveynler veya öğretmenler olarak çocuklarımızın büyüme ve gelişme aşamasında onların ilerici zihinsel tutum benimsemelerini sağladığımızdan emin olmalı ve kendilerini geliştirmeyi öğretmeliyiz.
Bazen çocuklarımıza kasıtlı olarak onları yargılayan mesajlar verebiliriz ve bu onların gelişmesini ya da değişmesini sağlamaz.
Eğer bir öğretmen öğrencilerine onların zekâ seviyelerine göre farklı davranış biçimi sergilerse, bu, o öğretmenin sabit bir zihinsel tutum benimsediğini gösterir.
Çocuklar bu davranış biçimi karşısında daha zeki görünmeleri ve en iyisi olmak için çabalamaları gerektiğini ve ne yaparlarsa yapsınlar zekâlarını ve durumlarını değiştiremeyecekleri measjını alırlar.
Sonuç olarak çocuklar, onlara bu konuda güvenildiği için sadece en zeki olanların öncelikli olduklarını, sadece onların fırsatlardan yararlanabileceklerine inanırlar.
Çocukların öğrenmesi gereken şey, en iyisini yapmak için çabalamanın her şeyden önemli olduğudur.
Başarısız olduklarında onlara aptal oldukları hissettirilerek yeni şeyleri denemelerinden çekinmelerine sebep olunmamalıdır.
Çocukların daha iyi öğrenme stratejileri bulmaları için yöntemler bulunmalıdır.
Değiştirmek istedikleri şeyleri çalışarak değiştirebilecekleri onlara öğretilmelidir.

Övgü uygun şekilde yapıldığı sürece çocukları motive etmek için uygun bir yöntem olabilir.
Bu durumda çocuğun zekâsı, yeteneği veya hızından ziyade harcadığı çaba övülmelidir ve çok çalışmaya teşvik edilmelidir.
Övgü yöntemi sürekli kullanılmamalıdır çünkü bu sabit zihinsel tutumu besleyen bir davranış biçimidir ve çocuğun bu övgüyü ve onaylanmayı sürekli istemesine neden olur.
Övgü gerçeklten hak edildiğinde yapılmalıdır.

Çocuklar hata yaptığında onlara bu hatadan ders çıkarması gerektiğini öğretmek biz yetişkinlerin görevidir.
Sınavdan düşük not aldığında bunun sebebi gösterilmeli, konuyu öğrenebilmek için daha fazla çalışması gerektiği öğretilmelidir.
Bu konuda standartlar yüksek olmalı ve çocukların onlara ulaşabilmesi için yardım edilmelidir.

# Başarınız Zihinsel Tutumunuzla Belirlenir
Bazılarının başarılı olup bazılarının olamamasının sebebi doğuştan gelen yetenek ve beceriler değildir.
Bu ilerici zihinsel tutumun benimsediği bir gerçektir.
Bu durum kişinin tamamen yeni bir olay karşısındaki düşünce tarzı ve sergilediği davranışla alakalıdır.
Kişi duurmu değiştirmeye gücü olduğuna inanır ve olaylardan ders çıkartırsa, başarılı olmaya daha yakındır.

Sabit zihinsel tutuma sahip kişi kendisini sürekli ispatlama kaygısıyla harekt eder ve daha iyisini yapabilmek için odaklanamaz.
Bu durumda kişi sevdiği şeyi bile yapmaya çekinir çünkü başarısız olacağını düşünür.
Yani hali hazırda yapabildiği şeyi yapmayı seçmek, kişiyi potansiyelini geliştirmekten alıkoyar.

İlerici ve sabit zihinsel tutumlar farklı amaçlara sahip olduğu için kişilerde farklı çalışır.
Mesela sabit zihinsel tutuma sahip bir maraton koşucusunu ele alalım, doğal bir yeteneğe sahip olduğunu birinci gelerek kanıtladığı için koşuya hazırlanırken muhtemelen çok fazla vakit ayırmayacaktır.
Ancak birinci gelemezse koşuya ilgisini yitirecek mazeretler üreterek aynı yöntemle hazırlanmaya devam edecektir.
Aynı duurm ilerici zihinsel tutuma sahip maraton koşucusu için farklı olacaktır.
Kişi kendini, olabildiğince fazla zaman ayırarak çalışmaya adayacaktır.
Onun için birinci gelememek yıkıcı olmayacak aksine daha fazla çalışması gerektiği konusunda itici bir güç olacaktır.
Zorluktan ve kendini geliştirme fırsatından keyif alacaktır.
İlerici zihinsel tutuma sahip koşucu yeteneğin sabit bir olgu olmadığını öğrenilebilirliğinin ve gayretle artırılacağının farkındadır.

Sabit zihinsel tutuma sahip kişiler herhangi bir yetenek için çalışmaları gerekiyorsa diğer insanlardan daha az yetenekli ya da zeki olduklarını düşünürler ve her şeyi yarış olarak görürler.
Onların aksine ilerici tutuma sahip kişiler diğerlerini rakip olarak değil yoldaş olarak görürler.
Onlara göre herhangi bir eytenek yeterli çabayla öğrenilebilir ve sonuçtan ziyade gösterdikleri bu çaba övülmelidir.

# Zihinsel Tutumunuz İlişkilerinizi de Belirler
Sabit zihinsel tutuma sahip kişiler insan ilişkilerinde de zorluk çekerler çünkü gelişimin sevginin kaynağı olduğuna inanırlar.
Bu durum aile, arkadaşlık ya da duygusal ilişkilerinde de geçerlidir.
Her ilişki bir çaba gerektirir ancak sabit zihinsel tutuma sahip olmak büyük bir çaba gösterme düşüncesiyle uyumlu değildir.
Hatta bu kişiler ilişkilerinde işler yolunda gitmediğinde bahaneler üretirler ve zorlaştığında ilişkiden vazgeçerler.

İlişkiler hiçbir zaman mükemmel değildir ama sabit zihinsel tutuma sahip kişiler ilişkilerinde mükemmeliyetçiliği ararlar ve buna ulaşamadıklarında mutsuz olurlar.
Çiftler yüzde yüz uyumlu olmayabilir hatta ilişki uzmanları farklılıkların daha sağlıklı olduğunu düşünürler.
İşin püf noktası bu durumda tarafların karşılıklı olarak farklılıklara açık olmasına izin vermektir.

İlerici zihinsel tutuma sahip kişiler, her insanın farklı olduğu gerçeğini daha kolay kabul eder ve her zaman gelişmek ve daha iyi bir insan olmak için uğraşmaları gerektiğinin farkında olurlar.
Bu süreçte kendilerine yardım etmek isteyen insanlara sadece motivasyon ve destekle değil aynı zamanda karşılık vermelerine izin vererek yakın olmak isterler.
Problemler veya anlaşmazlıklar ortaya çıktığında (ki çıkacaktır), bunları gelişim için bir fırsat olarak kullanacaklardır.

Sabit zihinsel tutumlu iki kişi ilişkide olduklarında birbirlerine düşman olma tehlikesinden uzak durmalılar.
Mesela, çıkmakta olan Gabriela ve Marcelo sürekli birbirlerine birinin diğerinden daha iyi olduğunu ispatlamaya çalışıyorsa ilişkileri tehlikede demektir.
Kimse daha aşağıda ya da zayıf olmak istemez.
Her türlü ilişkide beraber ve birbirleri için çaba sarf etmeliler ayrıca insanların değişebileceği gerçeğini de kabullenmeleri gerekir.

Bir ilişkide karşı tarafla her zaman aynı fikirde olamayacağımızı kabullenmeli ve bu duurma faydalı bir öğrenme tecrübesi olarak bakabilmeliyiz.
Sürekli iletişim halinde olmak, çıkabilecek her sorun hakkında konuşabilmeye olanak sağlar.
Karşımızdaki insanın ne düşündüğü veya hissettiği konusunda varsayımda bulunmadan bu konuda hislerini sorarak açıklığa kavuşturmalıyız.

# İş Yerinde Başarı İçin İlerici Zihinsel Tutumu Benimseyin
Sabit ya da ilerici zihinsel tutumu benimsemeniz iş hayatınızdaki başarınızı belirler.
Her yerde olabileceği gibi iş hayatında bazı insanlar diğerlerine nazaran daha yeteneklidir.
Yetenekli insanlardan oluşna bir çalışma grubu oluşturmak, aynı zihinsel tutuma sahip olmadıkları sürece başarı getirmeye yeterli olmayabilir.
Belirli pozisyondaki sabit zihinsel tutuma sahip kişiler işlerin ilerlemesine engel olabilir hatta işlerin bozulmasına neden olabilir.
Başarı için gereken öğrenme ve değişim sürecini engellerler.
İş süreçlerini geliştirebilmek ve koruyabilmek için şirketlerin ilerici zihinsel tutuma sahip yöneticilere ihtiyacı vardır.
Problemlerin değerlendirilmesi ve bunlara etkili çözüm yolları bulunması için yöneticinin her seviyedeki çalışanla sürekli bir iletişim halinde olması gerekir.
Mesela, General Electric şirketinin yöneticisi Jack Welch bu tutuma sahip bir liderdi.
Fabrikada çalışanlarıyla sürekli iletişim halinde olarak onlara geri bildirimlerde bulunurdu.
Şirket başarısı için bütün takımın çabasına ihtiyaç olduğunu bildiği için kendisinden daha çok takımını önemserdi.
Başarı için sadece kendi yeteneklerine bağlı kalmadan her gün şirketin çıkarları için çalıştı.

Öte yandan Chrysker Şirketinin CEO'su Lee Lacocca sadece kendi başarısına odaklanmış sabit zihinsel tutuma sahip bir liderdi.
Büyümeyi sağlayamadı ve piyasa değişimlerini takip edemedi en sonunda da pozisyonundan alındı.
Lacocca işe yarar bir işi bitirebilmek için kendi çalışmalarını dünyaya ispatlamaya çalışmakla fazla meşguldü.

Büyüme için ilerici zihinsel tutuma sahip çalışanlara ihtiyaç duyulur.
Çalışanlara değer verilmeli ve ihtiyaç duyulduğunda fikirlerini alınması sağlanmalıdır.
Eğer iş gücü grup halinde düşünmeyi alışkanlık edinip her fikre katılırsa ve fikirleri kimse eleştirmezse sonucunda faydasız kararlar alınacaktır.
Her çalışan planlardaki kusurları gösterebiliyor olmalıdır.
İlerici zihinsel tutuma sahip kişiler olumsuz geri bildirimler karşsıında bunları anlayıp gelişim için bir fırsata çevirirken, sabit zihinsel tutumdakiler kendilerini yargılanmış hissederler.

Başarılı bir şirket, yüksek performansa sahip çalışanların, şirketin değerli birer sermayesi olduğunun farkındadır ve hiçbir koşulda onlara zarar gelmemesi gerektiğinin bilincindedir.
Herkesin başarısı için iş güücnün tüm üyeleri beraber bir takım olarak çalışmalıdır.
Hiçbir çalışan bir diğerinden daha fazla değerli değildir ve herkes gelişime katkıda bulunmaya çalışmalıdır.

# En İyi Sporcularda İlerici Zihinsel Tutum
Birçok sporcu doğuştan yeteneğe sahip olsa da en başarılı sporcular pozisyonlarını koruyabilmek ve kendielrini geliştirebilmek için çok çalışırlar.
Ancak bazıları doğuştan gelen yeteneklerinin kendielrini daha büyük başarıdan uzaklaştırmasına izin verirler.
Bu insanlar yetenekli olduklarını bilirler ve sonuç olarak beklentiler onlar için o kadar yüksektir ki sabit zihinsel tutumları onları daha çok çaba göstermekten alıkoyar.
Eğer bir noktada başarısız olurlarsa, bunun yıkıcı ve utanç verici bir darbe olduğuna inanarak, en iyisi olabilmek için fazla çaba sarf etmek istemezler.

Dünyaca ünlü boksör Muhammed Ali başlarda doğuştan yetenekli bir atlet olarak değerlendirilmemişti çünkü diğer boksörlere kıyasla ideal bir fiziğe sahip değildi.
Yine de tam da bir boksörün olması gerektiği gibi olan Sonny Liston'u mağlup etmeyi başarmıştır.

Bunun nedeni, eskiden Cassius Clay olarak bilinen Muhammed Ali'nin, doğuştan yetenekli rakiplerini nasıl mağlup edeceğini bulmak için ilerici zihinsel tutum sergilemesiydi.
Zekiydi ve zekâsı galibiyetini sağladı.

Herhangi bir alanda en yükseğe ulaşmak, çok çalışmanın ve yaptığınız şeye dair her şeyi öğrenme çabasının sonucudur.
En iyi sporcular kendilerini her zaman geliştirebileceğinin farkındadır ve sürekli çalışarak daha başarılı olmanın yollarını geliştirirler.
Hiçbir zaman zirveye ulaştıklarını ya da daha fazla öğrenecek bir şeylerin kalmadığını düşünmezler.
İşler zorlaştığında daha mücadeleci olurlar.
Birçok sporcu doğuştan gelen bir yeteneğe sahip olmasına rağmen bu tutumu sergileyemediği için başarısını sürdüremez.

Şampiyon sporcular bahaneler üretmezler ve başarısızlıktan akçmazlar.
Her maçı ve antrenmanı kendilerini geliştirmek için bir fırsat olarak görürler ve her mağlubiyet onlara kendilerini ne konuda geliştirmeleri gerektiğini öğretir.
Bu davranışlar onların ilerici zihinsel tutumu benimsediğini, aynı zamanda kendilerinde ve karşılaşmalarında olumlu değişiklikler yapabileceklerine inandıklarını gösterir.
Yenilgiden motive olabilme doğru bir tutumla çok çalışma ve ders çıkarma meselesidir.

Eğer bir sporla uğraşmak istiyorsanız başarısız olmaktan korkmamalı ve bunun için gereken çabayı göstermekten kaçmamalısınız.
Sporcu olarak doğmamış olabilirsiniz ama bu çabanızla yetenekli bir sporcu olamayacağınız anlamına gelmez.
**Denemekten korkmayın.**

# Zihinsel Tutumunuzu Değiştirmek İçin Sürekli Çalışmalısınız
İlerici ve sabit zihinsel tutumlar arasındaki farkı bilmek gelişimin ilk basamağıdır ancak bu aşamada durmamalısınız.
Zihinsel tutumunuzu değiştişrmek zaman ve çok çalışma gerektirir.
Birkaç değişiklik yapmak tutumunuzu değiştişrmek için eyterli olmayacaktır.
Hayatınızdaki her şeye yeni ve ilerici bir pencereden bakmanız gerekir.

Kendinize, her gün yeni şeyler öğrenme ve kendinizi geliştirme fırsatını nereden bulacağınızı sorarak başlayabilirsiniz.
Ne kadar çok olasılık olduğunu fark ettiğinizde siz de şaşıracaksınız.
İlk başta biraz korkutucu olabilir ama kontrolünüz arttıkça aynı oranda gelişiminiz de artacaktır.
Bu yeni zihinsel tutumu benimseyin ve gelişiminizi devam ettirin.

Zamanla her durumla başa çıkabilen ve olaylardan ders çıkarabilen bir insana dönüşeceksiniz.
O zaman sizi çevreleyen şeylerin gelişimini sağlamış olacaksınız.
Bunun zor bir iş olduğunu ve hem sizin hem de başkalarının bu konudaki çabasını takdir etmeniz gerektiğini unutmayın.

Mücadele ederek arkanızda bıraktığınız sabit zihinsel tutum hala varlığını koruyacaktır.
Ama şanslısınız ki ilerici zihinsel tutumu benimseyerek kazandığınız edinimlerle her zaman daha iyisi için değişebileceğinizi göreceksiniz.

Şu anki pozisyonunuzda sıkışıp kalmak zorunda değilsiniz.
Bütün bakış açınızı değiştirebilir ve hayattaki başarınızı ve büyümenizi sağlayabilirsiniz.
Sadece çok çalışmaya ve doğru tutumu edinmeye istekli olun.

# Final Notları
Yaptığımız şeyin merkezinde benimsediğimiz zihinsel tutumumuz yer alır.
Her gün düşünün ve hissedin.
İlerici zihinsel tutumun sizi başarıya ve gelişime yönlendirirken, sabit zihinsel tutumun tam aksini yaptığını öğrenmek gelişiminizi ve mutluluğunuzu kontrol etmenizi sağlayacak.
Değişebilirsiniz ve hiçbir şey siz istemediğiniz sürece aynı kalmak zorunda değil.
Başarısızlık korkusu yaşama durumunuzu yeni tecrübeler yaratma ve hayatınızdaki her tecrübe için yeni düşünme yöntemleri keşfetmekle değiştirebilirsiniz.
Ayrıca bu bilgiyi sevdiğiniz insanları güçlendirmek ve gelişimlerini teşvik etmek için de kullanabilirsiniz.

Zİhinsel tutumlar hem kişisel hem de profesyonel hayatınızda etkilidir.
Bunu geçrekten düşündüğünüz zaman, ilerici zihinsel tutumu kullanarak hayatınızdaki her şeyi daha iyisi için değiştirebileceğinizi anlayacaksınız.

Sabit zihinsel tutumun sizi engellemesine izin vermeyin.
Olduğunuz kişiyi değiştirebilirsiniz, zekânızı arttırabilir ve farkında olmadığınız potansiyelinizi keşfedebilirsiniz.
> **Kim olduğunuz ve neler yapabileceğiniz tamamen sizin elinizdedir.**
