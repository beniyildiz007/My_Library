Panik atak artık hayatımızın bir rutini haline geldi.
Ataklarla yaşamasak da birçoğumuz hayatımızın belli dönemlerinde anksiyete krizleri dönemlerinde anksiyete krizleri yaşıyoruz.
Ee, kolay mı o kadar stresi çekmek.
VÜcudun da bir sınırı var değil mi?
Bize alarm verecek, yavaşla diyecek, bu kadar stresi kaldıramıyorum diyecek.
Bizi korkutarak, nefessiz bırakarak mı yapacak bunu?
Evet çünkü ne ekersen onu biçersin.

# Pembe Fili Düşünmek Bize Sadece Onu mu Düşündürür?
Zihnimiz çok ilginç çalışıyor.
Nasıl çalıştığını anlamak için üzerine binlerce insan çalışıp duruyor.
Hakkında bir sürü kitap çıkıyor.
Meditasyonlar, yogalar, ilaçlar, egzersizler, kitaplar ve daha birçoğu zihnin nasıl işlediğini anlayıp ona göre daha sakin bir zihin nasıl olur onu anlatmaya çalışıyor.
Herkeste aynı yöntem işe yaramıyor fakat insan zihnini kendince sakinleştirmenin yollarını buluyor ya da bulduğunu zannediyor.
Peki, bu zihin nasıl işlet?
Bu korkular bu zihne nereden gelir ve bu düşünceler.
Bunları düşünmeden yaşama çabasında başarıya ulaşabilir miyiz?
Mesela fil düşünmez hatta onu ömrümüzün sonuna kadar unutabilir miyiz?

Şimdi hep beraber bir deney yapalım.
Şimdi, Gözünüzü kapatın ve küçük bir panda yavrusu düşünün.
Düşündünüz mü?
Şimdi gözlerinizi açın.
Etrafınıza bakın.
Az önce gözünüzün önüne gelen küçük pandayı düşünmeden bakın.
Neler var etrafınızda?
Küçük panda yok değil mi?
Onu düşünmüyorsunuz çünkü.
Çayınızdan bir yudum alıyorsunuz.
Çay tarlaları düşünüyhorsunuz bu sayede küçük pandayı düşünmüyorsunuz değil mi?
Mesela ayıları ve ayı yavrularını düşünüyorsunuz.
İçinde bir tane bile küçük panda yok.
küçük küçük ayılar var.
Ormanda koşturuyorlar.
Kış uykusuna yatma zamanları gelmiş.
Kar yağıyor her yerde.
Beyazlar bürümüş etrafı.
Ayılar yürüyor ve yürüyüş yolu boyunca hiç panda yok.
Karda oynayan bir tane bile panda yok.

Bir şeyi düşünmemeye çalıştığınız zaman sadece onu düşünürsünüz.
Çünkü neyi düşünmeyeceğinizi bile düşünürken aklınıza gelir.
Zİhniniz bir ödev olarak görür o şeyi ve onu düşünmemek için sadece onu düşünmeye başlar.
Ne kadar garip değil mi?
Zihinde bastırmaya çalıştığınız düşünceyi asla bastıramazsınız, hep en önde o vardır.
Sizi korumak ister çünkü zihin.
Siz düşünmemeye çalışarak onu kötü, olumsuz bir şey olarak mimlersiniz ve zihin de sizi hayatta tutmak için sürekli onu hatırlar.
Çünkü unutursa o şey size zarar verebilir hatta o kadar zarar verir ki hayatınızı bile kaybedebilirsiniz ama zihin asla böyle olsun istemez.
Onun görevi sizi hayata tutabilmek için tetikte olmaktır.

Hepimiz aynı hatayı yaparız.
Bizi rahatsız eden düşüncelerden onları baskılayarak ya da düşünmemeye çalışarak kaçmaya çalışırız.
Ama sonra ne olur?
Hep onu düşünürken buluruz kendimizi.
Bu düşünme o kadar ileri seviyeye varır ki sadece o kötü şeyi düşünürüz ve bütün keyfimizi kaçırırız.
Kaçırdıkça ondan kaçmak isteriz, kaçtıkça onu düşünmemeye çalışırız, düşünmemeye çalıştıkça o daha çok büyür ve dev bir şey olarak çıkar karşımıza.
İşte bu düşünmemek için çaba harcayıp kısır döngüye girme halidir ve günümüzde pek çok insan bu hataya düşer.
Düşünmemek ister ama sürekli düşünür ve en sonunda hayatı çekilmez bir hale getirir.

Bu kısır döngüden kurtulmanın yönü kaçtığımız ya da baskıladığımız şeyi düşünmeye, onunla birlikte yaşamaya alışmak olabilir mi?
Bunu denemek ister misiniz?
O zaman şöyle bir oyun oynayalım.
Yine, kapatın gözlerinizi ve bir panda düşünün.
Açın gözlerinizi yapmanız gereken işlere odaklanın ve kendinize panda düşüneceğinizi söyleyin.
Bir dakika tutun.
O dakika içinde işlerinizi yapın.
Süre bitince bir bakın kaç kere panda düşündünüz.
Düşünmemeye çalıştığınızda kaç tane düşündünüz?
Sonucu bize yazın dmeek isterdim ama bize yazmasanız da olur.
Durumu aklınıza yazsanız yeter.

# Panik Atakla Bir Ömür mü?
Kapalı ve kalabalık ortamları kimimiz severiz kimimiz sevmeyiz.
Hele de metro istasyonları.
Bazılarımız için harika mekanlar bazılarımız içinse bacakları titretir.
Metrolar, sinema salonları, kapalı ortamlar.
Hiç sorun yaratmazlar bizim için.
Sonra bir gün bir şey olur.
Bir anda, hiçbir şey yokken, kalbiniz hızlı hızlı atmaya başlar, nefesiniz hızlanır, bir anda ateş basar her yanınızı, terlersiniz, hafif bir titreme, yoksa sol kolunuz da mı uyuşuyor?
Kalp krizi geçiriyorsunuz o an.
Ama yok, mümkün değil çünkü daha yeni tedavi oldunuz.
Kalbiniz sapasağlam.
O zaman kesin deliriyorsunuz.
Kafanız daha fazla yükü kaldıramadı ve çekti pimi, patlattı bombayı.
Gelsin ambulans hemen acile gitmeniz lazım çünkü gitmezseniz ya kalpten gideceksiniz ya da delilikten.

Bir panik atak krizi işte böyle başlar.
Sonra bir daha ne zaman gelecek diye siz onu beklemeye başlarsınız.
Ya gelirse bir daha o zaman ne yapacaksınız?
O dehşet anını bir daha yaşarsanız?
Ya bu sefer ambulansa telefon etme şansı da bulamaz ve gerçekten kalp krizi geçirir ya da delirirseniz?
Atağı nerede yşaamıştınız ilk?
Sinema salonunda, artık sinema salonuna gitmeseniz de olur çünkü atak orada gelmişti bir daha gelebilir.
Orada kalp krizi geçirip ölebilirsiniz.
Daha öncekinde ölmediniz ama ya bundan sonrakine ölürseniz?
Ya da çok korkar, aklınızı kaçırır da birilerine zarar verirseniz?
En iyisi sinemadan uzak durmak.
Kapalı, gürültülü, kalabalık yerlere de pek uğramasanız olur aslında.
Çünkü o tür yerler atağınızı hatırlatıyor ve bir fena oluyorsunuz.
Evden dışarı çıkmasanız mı acaba?
Hem kendinizi de çok seviyorsunuz, harika vakit geçiriyorsunuz, en iyisi bütün işleri evden halletmek.
Ama o da ne atak evde de geliyor.
Mahvoldunuz, tüm ömrünüz yo koldu şu anda.

Panik ataklı bir zihin sürekli böyle düşünür.
Siz sürekli atak anını düşünmemek için çabalarsınız ve artık bir yerlerden kaçmaya başlarsınız.
Kendinizi sınırlarsınız.
Sevdiğiniz işleri yapmamaya, keyif aldığınız ortamlara gitmemeye başlarsınız.
Sonra ne olur?
Sonra, panik atak yaşamasanız da artık onu o kadar bekler hale gelir ve özümsersiniz ki kendinizi atak yaşamadan bile atak yaşıyor halde bulursunuz.
Evden dışarı çıkmazsınız.
Ama öyle midir gerçekten?
Panik ataklar, o korkular asla geçmez mi?
Asla başarılı ve mutlu olamaz mısınız bundan sonra?

# Korkularımız Bizim Düşmanımız mıdır?
Korku ilginç bir duygu.
Doğuştan bizle gelen bir şey değil.
Belli bir yaşa kadar korku ne bilmiyoruz.
Ama büyümeye başladıkça korkmaya başlıyoruz.
Çünkü büyüdükçe kendi ayaklarımız üzerinde durmamız gerekiyor.
Kendi ayaklarımız üzerinde durabilmek için doğru yolları bilmemiz gerekiyor.
Bunun için güvenli yollar öğrenmemiz gerekiyor ve korku tam olarak burada devreye giriyor.
Bize yaşadığımız tecrübelerden sonra bir takım güvenli yollar açmak için zihnimizin kendinde kaçınmamız gerkeen yerler, durumlar, nesneler belirliyor ya da bizler onların belirlenmesi için zihnimize yol gösteriyoruz.
Korkularımızla birlikte hayat yolunda bir çizgi üzerinde yaşamaya başlıyoruz.

O anda yaşadığımız derin korku ve kaygı sonraki süreçlerde de bizmle olmaya devam eder.
Bunun en temel sebebi de o anı bir daha yaşamamak için beynimizin bizi tehlikelerden korumaya odaklanmasıdır.
Tam olarak burada devreye biraz cesaret giriyor.
Yoğun korku yaşadığımız anı bir daha yaşamamak için ortamlardan kaçabiliriz.
Mesela o an bulunduğumuz ortamda kedi varsa kedilerden nefret edebilriiz.
Kırmızı giymeyiz mesela ya da o anda şarkı söyleyen müzisyenin hiçbir şarkısını dinlemeyiz.
Hepsi tek bir şey içindir.
Mutlu olmak ve o anı bir daha yaşamamak.
Bütün şeylerin bize o anı yeniden yaşatacağı duygusudur.
Aslında yaşadığımız "Ya olursa?" dır.
Nasrettin Hocanın dediği gibi, "ya tutarsa?" bir ihtimaldir, ama bin ihtimal içinden biridir.

Panik ataklı ya da yoğun kaygılı insanlar, ormandaki bir ceylan gibidir.
Bir şeyler yaparlar ama sürekli de pusudadır.
Şu an yazıyı yazıyorum ama bir öncekinde atak tam da ben bu yazıyı yazarken gelmişti.
Ya yine gelirse?
Ama işte "amigdala" bu.
Bozuldu mu bir daha düzen tutar mı?
Tutmaz.
Tutmuyor da zaten.
Sürekli alarm sürekli alarm, siz yangın var sanıyorsunuz ama o sırada sus kaynamış onun buharına bile alarm.
Peki ne olacak?
Bu böyle mi gidecek?
Amigdala bizim düşmanımız mı?
Korkularımız olmasa bizi uyaran bu şeyi ameliyatla aldırsak mesela daha güzel bir hayatımız olur muydu?
Cevabımız elbette hayır olacaktır.
Önemli olan ya da ideal olan korkusuz bir hayat yaşamak değil.
Korkularımızın farkına varıp onların sadece korku olduğunun ve gerçekleşme ihtimalinin gerçekleşmeme ihtimalinden yüksek olmadığı gerçeğinin bilincine varmamız.
Yani korkusuz bir hayat yaşamak olanaksız.

Stressiz, kaygısız bir hayat yaşayınca hedeflerimize ulaşmayacağız.
Aksine bu duygulara sahip olduğumuz için hayatta kalıyor, bu duygular sayesinde güdüleniyor ve bazı işleri başarıyoruz.
Asıl olan bu duygulara gerektiği kadar önem vermemiz.
Korkularımıza fazla anlam yüklememiz, stresimizi yönetme yöntemlerini bilmemiz ve kaygının normal bir duygu olduğunu bilip onun aşırıya kaçıp bizim hayatımızı mahvetmesine izin vermemek, hepsi bu.

"İyi tamam da bunu nasıl yapacağız?" dediğinizi duyar gibiyim.
Maalesef bir hap icat edilmedi ama işe bu kitabı okuyarak başlayabilirsiniz bence.

# Pembe Filin Sırtında Bir Ömür
Pembe fili düşündüğümüzde aslında neyi düşünürüz?
Kendi hayatımızı, hayatımızın içinde yer alan gerçekleri, idealleri, hayalleri, korkuları, kaygıları, utançları, hayal kırıklıklarını, hırsları, kıskançlıkları, aşkları, aldatılmaları...
Bu liste uzar gider.
Hem sayfa da dolar ama ne gerek var.
Pembe fil bizden başkası değildir.
Pembe fili düşünmemeye çalışmak insanın kendi hayatını, geleceğini, gerçeğini düşünmemesi demektir ama bu mümkün mü?
İnsan nereye giderse gitsin kendinden kaçamıyor.
İşin kötüsü, insanlar sizi sadece gösterdiklerinizle bilirken, siz sakladığınız şeyleri de biliyorsunuz.
Yani size kötü bir haberim var.
Pembe fili ister düşünün ister düşünmeyin, kaçamazsınız.
Peki o zaman ne yapacağız?

Aslında çok basit.
Pembe fille yerlerimizi iyi belirlememiz gerekiyor.
Kimin görevi ne?
Kim nerede duracak?
Bunu bilmemiz gerekiyor.

Çok stresli olduğumuz zamanlarda, çok kaygılandığımızda, ciddi kayıplar yaşadığımızda, hayal kırıklıklarımız etimize batıp canımızı yaktığında, dayanamıyorum artık yeter dediğimizde, bir durup düşüneceğiz.
Biz ne yapıyoruz?
Neredeyiz?
Ne oldu?
Durup, nefes alıp bunları bir düşüneceğiz.
Pembe fil nerede biz neredeyiz?
Pembe filin üzerine binip gezmek kolaydır ama zor zamanlarda tam tersini yapıyoruz biz.
Pembe fili biz taşıyoruz.
Mümkün mü?
Değil.
Onun için vücudumuz alarm veriyor.
Panik ataklar, kaygı bozuklukları yaşıyor takıntılar geliştiriyoruz.
Hatta enerjimiz düşüyor ve depresyona giriyoruz.
E normal değil mi?
Koca fili kilometrelerce taşıya nherkesin enerjisi düşer ve kendisini güçsüz hisseder.
Sorun pembe fili taşıdığımızı fark etmeyip sorunu kendimize yüklememizde, filin yükü yetmiyormuş gibi!

Pembe fili tanımamız gerekiyor.
Yani kendimizi, o zaman pembe fille bir ömür yol yürüyebilriz.
Tabi her zaman onun sırtında olamayız.
Hayatın zorlukları var.
O zaman yapacağımız şey de çok basit.
Fili sırtalnam kdeğil, fille yan yana yürümek.
File bakıp fili daha iyi tanımak.
Her bir uzvunu iyice öğrenmek, bilmek.
Sonra bir bakmışız korkularımız sahteymiş, kaygılarımız geçiciymiş, ataklarımız aslında bizi öldürmüyor ya da delirtmiyormuş, takıntılı düşüncelerimiz sonucu geliştirdiğimiz ritüelleri yapmadığımızda korktuklarımız gerçekleşmiyormuş.
