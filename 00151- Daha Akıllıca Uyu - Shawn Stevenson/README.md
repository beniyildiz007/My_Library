"Huh, yoruldum".
Günğn başında kaç kez kendinizi bunu söylerken buldunuz?
Sabah rutininizi yapmaya çalışıp zombi gibi işe gidiyorsunuz değil mi?
İster istemez gün boyunca esnersiniz.
Odaklanmak çok zor olur çünkü çok yorgunsunuzdur.

Bu anlattıklarımız size uyuyorsa, yalnız değilsiniz.
Birçoğumuz uyku sorunu çekiyoruz.
Uyandığımız an daha fazla uyumak istiyoruz, kafamız yastığa çarpıyor ve birden kalkıyoruz.
İyi haber şu ki, uyku sağlığınız için umut var.

Shawn Stevenson'un Daha Akıllıca Uyu kitabı, daha iyi bir uyku için ne yapmanız gerektiğini size öğretiyor.
Ayrıca, içindeki bilimi görünce daha iyi uyumak için motive de hissedeceksiniz.
Bazı ipuçları sizi şaşırtabilir.
Ama onları uygulamak, uyandığınızda tazelenmiş ve gün boyunca enerjik hissetmenizi sağlayacak.

# Işık, kaliteli bir uykunun en iyi arkadaşı da olabilir en kötü düşmanı da.
İyi bir gece uykusu almak söz konusu olduğunda, ışık hayati bir rol oynar.
Uyku ve ışık arasındaki ilişkiyi anlamak için, öncelikle melatonini anlamamız gerekiyor.
Bu, 24 saatlik ritmimizi veya ne zaman uyuyacağımızı bilmemize yardım eden biyolojik saatten sorumlu bir hormondur.
Vücudumuzun ne kadar melatonin salgıladığı büyük ölçüde etrafımızdaki ışığa bağlıdır.
Daha az ışık, melatonin salınımını işaret eder ve gün batımında uykulu olmamızı sağlar.

Melatoninin gece uykumuzu almamıza yardım etmesinden yararlanmak için, gün boyu yeterince güneş ışığı aldığımızdan emin olmanız gerekir.
Işınları emmek için en öenmli zaman sabahın erken saatleridir çünkü bu, uyanmamıza yardımcı olur.
Araştırmalar gösteriyor ki, insanlar erken saatte daha çok ışığa maruz kaldığında, geceleri daha fazla melatonin üretiyorlar.

Akşamları mümkün olduğunca karanlık ortam yaratmaya çalışın çünkü bu, melatonin üretmenize ve uykunuzun gelmesine yardımcı olacaktır.
Gece ışıklarından kaçının ve koyu perdeler kullanın.
Yatak odanızda ışık olması, melatonin üretimini yüzde 50 oranında azaltıyor.

Son olarak, geceleri elektronik aletlerden gelen o küçük ve parlak mavi ışıklardan kaçının.
Elektronik aletlerdeki mavi ışık, melatonin üretimini engelleyerek uykuyu zorlaştırıyor.
Yazar, uyumadan 1 saat önce elektronik aletleri bırakmamız gerektiğini söylüyor.
Sosyal medyada gezinmek veya haber izlemek yerine, yatmadan önce kitap okuyabilirsiniz.

# Uyku saatlerinizi etkili kılmak için, zamanlamanızı iyi ayarlayın.
Hafta boyunca daha iyi dinlenmek istiyorsanız, iç saatinizi düzenli tutun ve uyku saatiniz hemen hemen her gün aynı olsun.
Birçoğumuz hafta boyunca yeterli uyku uyuyamıyoruz ve hafta sonlarının tümünü uyuyarak geçiriyoruz.
Bu döngü 24 saatlik ritmimiz için korkunç bir şey.
Bir düşünün, bedenlerimiz hafta sonu gecesi ve çalıştığımız günün gecesi arasındaki farkı bilmeyecek.
Tüm hafta boyunca çok farklı zamanlarda uyumak ve uyanmak doğal ritminizi bozar.

Mümkünse, her gün erken kalkmak en iyi uyku programıdır.
Gece boyu uyumayan ve erkenden uyanan öğrenciler üzerinde yapılan çalışmalar gösterdi ki erken uyanan öğrenciler daha iyi notlara sahip.
Erken uyananların not ortalaması 3.5, gece kuşlarının ortalaması ise 2.5.

Işık düzenlerine tepki vermek ve gece boyunca uyumak için evrimsel olarak şartlandırılmışız.
Atalarımız, günbatımında uyumak istiyorlardı çünkü gün boyu uyumak, etrafta yırtıcı hayvanlar olduğu için tehlikeliydi.
En iyi uyku saati, 22:00 ile 02:00 arasıdır, çünkü bu zamanda vücudumuz melatonin ve büyüme hormonu üretiminin zirvesindedir.
Bu, 02:00'dan sonra çok daha gençleştirici ve daha derin bir uyku ile sonuçlanır.

# En iyi uykular, odamızı bir uyku sığınağına çevirdiğimizde olur.
Son olarak, hayatınızda gerçekten uykuya öncelik verecekseniz, yatak odanızın bir uyku cenneti olduğundan emin olun.
Doğal olarak çevremiz, uyku kalitemiz üzerinde büyük bir etkiye sahiptir.
Uyku sığınağınız temiz olmalı ve size rahat hissettirmeli.
Yatak odanızda ev bitkileri yetiştirmek bunu sağlamanıza yardımcı olur.
Araştırmalar yeşillik görmenin ve koklamanın hem mutluluk hem de sakinlik getirdiğini gösteriyor.

Bildiğimiz gibi, bitkiler havayı filtrelemede mükemmeller.
Temiz hava, uyumak için çok önemli çünkü temiz hava oksijen gibi negatif yüklü iyonlarla doludur.
Negatif yüklü iyonlar vücuda enerji verir,
sağlığımızı iyileştiren toksik kimyasal gazları, parazitleri ve küfleri oksitler.
Soluduğumuz hava bayat olabilir ve bitkiler bunu karbondioksitli oksijene çevirerek havadaki iyonları düzenler.

En iyi hava fitreleyen saksı olan kaya sarmaşığını deneyin.
Geceleri karbondioksiti oksişene çeviren tek bitkidir.
Yine de uyku sığınağınızı inşa etmenin son anahtarı, çalışmalarınızı yatak odasının dışında tutmaktır.
Uyuma alanımızda, arama yapmak, e-posta göndermek için telefon veya laptop bulundurmak hem stres hem de uyanıklık ile ilişkisi olan kortizol artışı sebebidir.
Ama daha da kötüsü, yatak odasıyla olumsuz ilişkiler kurar ve bu da uykuya dalmayı zorlaştırır.
Yani gerçekten rahatlatıcı bir uyku alanı istiyorsanız, elektronik eşyaları kendinizden uzak tutun ve yatak odanızı sadece uyku ve rahatlatıcı aktiviteler için kullanın.

# Son
Daha Akıllıca Uyu, kesinlikle tavsiye edebileceğimiz bir kitap.
Daha iyi uyku için birkaç ipucu biliyorduk fakat bunların bazıları yeni ve çok heyecanlandırıcı.
Bundan sonra kendimize yatak odamız için birkaç bitki almalıyız :)
