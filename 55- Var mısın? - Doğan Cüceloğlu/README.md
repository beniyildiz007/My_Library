Yaşamın temeli bireydir.
Bir toplumun uygarlık seviyesini anlamak için bakılacak yer vatandaşların duygu, düşünce ve davranışlarıdır.
Yaşam, doğası gerekği ekip işidir.
Yaşam ekip içinde yaşanır.
Üstüne üstlük, hayatı şekillendiren, insanı çevreleyen tek bir ekip de yoktur.
Bireyin hayatında birbiri içine geçmiş, değişik hiyerarşilerde, değişik düzeylerde birçok farklı ekip vardır.

Kişi ne zaman hangi ekibin üyesi olduğunu bilirse, sorumluluklarının da bilincinde olur.
Sorumluluk bilinci "biz" anlayışının temelidir ve oraya dahil olan herkes ne yapması gerektiğini bilir.
Kişi, ekibin sorumlu bir üyesi olduğunu anladığında, artık sorun yerine çözüm üretmeye başlar.
Ekibini, diğer bir deyişle "biz"ini keşfedemeyen birey ise sorunun bir parçası olarak yaşamaya devam eder.

İnsanın "şu anda" ve "burada" yaşadığını idrak etmesinin önemi büyüktür.
"Şimdi ve burada, başkalarının kriterlerine göre var olmaya çalışan bir insan mıyım, yoksa kendi bilimcimle seçimlerimi yapıp, kendi oluşturduğum ölçütlere göre yaşayan biri miyim?".
İnsan öncelikle kendisine bunu sormalıdır.
Bir insanın hayatın sorumluluklarını ele alması, "ben" dediği insanı güçlendirmesi ve bir ekibin içerisine yerleştirmesi gelişmiş bir bilinç düzeyini göstermektedir.

# Yaşamdaki Dört İnsan Türü
Bir insanın gelişmişliği ve olgunluğu, şimdi ve burada, etki alanı içerisindeki işleri yapma konusunda ne kadar bilinçli ve sorumlu davrandığını gösterir.
Birey çok önemlidir.
Tüm toplum ve eğitim sistemi "birey" üzerine odaklanmalıdır.
Birey, her zaman ekibin bir parçası olduğunun farkında olacak ve sorumluluklarını taşıyabilecek şekilde yetiştirilmelidir.
Bu şekilde yetişen bir birey, şimdi ve burada, etki alanı içerisinde yapabileceğinin en iyisini yapma çabası ve sorumluluk bilinci içerisinde yaşamını sürdürür.

Bazı kültürler dış tanıklığa çok önem verir.
Bu tarz toplumlarda, bireyin vicdan oluşturabilmesi oldukça zordur.
Vicdan, ahlâkı bebeklikten beri gözlemleyen bilinci besleyerek, kişinin kendisine hesap verme becerisinin gelişimiyle oluşabilecek bir erdemdir.
Amerikalı yazar Carlos Castenada'nın kitaplarında bahsi geçen bilge kişi Kızılderili Don Juan şöyle der:

"Dört insan türü vardır.
İlki 'sıradan' insanlar.
Nasıl tanınır bu insanlar?
Dış koşullara ve yaşanan olaylara göre ya şükrederler ya da küfrederler.
Her toplulukta, insanların çoğu bu şekilde yaşar.
Doğar, büyür, yaşar, şükreder, küfreder ve ölür.
İkinci olarak 'avcılar' gelir.
Az sayıda insan avcı olur.
Avcı, kendi hayatındaki anlamın avcısıdır.
En önemli özelliği pusu kurmaktır.
Şu kitabı okumalıyım, şu tarz adamlarla arkadaş olmalıyım der; seçicidir.
Yaptığı seçimlerin farkında olarak kendisine ortamlar, imkânlar hazırlamaya başlar.
Sabırlıdır, gönlünün muradını beklediğini bilir.

Sonrasında 'savaşçılar' gelir.
Muradını keşfettikten sonra çok az sayıda insan savaşçı olabilir.
Birden fazla niyet arasında en saf olanını bulmanın, muradını yaşamanın peşinde koşan insandır.
Hayatın şimdi ve burada yaşandığını bilir.
Sonuca takıntılı olmaz; önceliği yolculuğu süresince kendisi olmalıdır.
Bu karmaşık yapı içerisinde her şeyin bir yeri ve değeri olduğunu bilir.
Bunun farkında olan her şeye 'biz' bilinciyle yaklaşır ve ona saygı gösterip yolculuğuna devam eder.
Dördüncü tür insan ise 'arif' insandır.
Savaşçı, gerçek bir savaşçı olarak yaşamayı becerebilir ve bunu uzun süre boyunca sürdürebilirse zaman içerisinde bilge olur.
Bilge, kutup yıldızı gibidir, yön belirlemede referans noktasıdır."

# Yetişkin Çocuklar
İnsanlar aslında iki ayrı kutbun, öfke ve korku gibi olumsuz duygularla, güven ve sevgi gibi olumlu duyguların arasında bir yerde olduğunu sezgisel olarak hissetmektedir.
Gelecek o kaosun içindedir.
İnsan o kaosla ilişkisini yönetebilirse, sorunları idrak edip sormaya devame derse zamanla bir görüş oluşturmaya başlar.
Bilinirliğe doğru gider, kaousn içinde var olan sağlığıyla, insan ilişkileriyle ya da yaşamla ilgili algoritmaları çözmeye başlar.

Fakat sonra enteresan bir şey olur.
Kişi tüm bu algoritmaları çözmeye başladığında da sıkılır, keyfi kaçar.
Bu sefer bile isteye "aranmaya" başlar.
Kendisini zorlayacak bir şey arar.
İnsan bu programla doğar.
Bazı aileler, kuruluşlar, sistemler ve kurumlar bu korku kültürü üzerine oluşmuştur ve korkulacak bir şey olmadığında çalışmazlar; korkmadıkları birine de güvenmezler.

Bedenen sağ olsalar da özlerine yabancılaşmışlardır.
Yaşayabilmeleri için özlerini, ruhlarını yok etmeleri gerekmiştir.
Özleri yok olduğu için de içten içe öfkelilerdir.
Bu ülkede, içlerindeki çocuk utanca boğulmuş yüzlerce, binlerce çocuk vardır.
Bu insanlar için "yetişkin çocuk" tabiri uygun olabilir.
İçi çocuk ama bedeni yetişkin insanlar...
Bunlar kötü insanlar değildir, fakat her türlü kötülüğü de yapabilirler.

# Her Gün Yirmi Dakika Kuralı
Bir insan, ne olursa olsun her gün yirmi dakikayı kendine ve tutkularına ayırmalıdır.
Bir insan, her gün yirmi dakika, tam anlamıyla kendini sevdiği şeye verdiğinde o alanda önenli sonuçlar elde edebilmektedir.
Örneğin yazar olmak isteyen biri, her gün şu veya bu şekilde yirmi dakikasını bu işe ayırmalı, yazmalıdır.
Kişi bu adımı atmaya başladığı zaman üst üste kazanır.
Tıpkı bileşik faiz gibi...

Bu durum psikolojide de aynı şekilde bulunmaktadır.
Kişi sürece üç birimlik enerji ile başlar.
Bir hafta sonra günde beş birimlik enerjiye ulaşır.
Bir sonraki hafta bir de bakar ki bu on beş birim olmuştur.
Böylece yavaş yavaş nefes alışverişleri değişikr, çevreye bakışı ve algısı değişir.
Umutsuzluk da kısa sürede aşılacak bir olgu değildir, aynı bu tarz müdahaleler gerekir.

Takip edilecek ilke şu olmalıdır: "gerçekle ilişkini asla kesme! Şimdi ve burada sorumluluklarını, etki alanlarını ve önceliklerini bil.
Kendi gücünün sınırlarını farkında olarak yeni kararlar al.
Gerçeğinden, algoritmalarından asla kopma".
Gerçekle ilişkiyi kesmemek temel ilkedir.

Hemen bir kenara kaldırılması gereken beş alışkanlık ise şu şekildedir:

1. Başkalarını kırmamak için söz vermek
2. Kişinin sadece davranışına bakma, davranışın arkasındaki niyeti dikkate almamak
3. Öfkenin tutsağı olarak ani tepkilerde bulunmak
4. Keyif alınan bir alanda gelişim için, hiç olmazsa haftada bir gün ayırmamak
5. Duyguların söylediklerini dinlememek

# Mutluluğa Etki Eden Yedi Faktör
Duygular insanların içindeki rehberin elçileridir.
Öfke, hüzün, telaş, mutluluk, hayal kırıklığı, özlem hepsi birer elçidir ve insana mesaj vermeye çalışır.
Bunlar insan uyanıkken verilen mesajlardır.
İnsanın içindeki rehber, uyurken de rüya yoluyla ona mesaj vermeye devam eder.
İnsan duygularını tanımalı ve onların kökenini dikkate almalıdır.
Aynı ortamda birçok insan olsa da her yaşanan, kişiye özgüdür.
Tüm bunlar, içeride bir yerlerde saklı duyguları ortaya çıkarır.
O duygunun geçmiş ile çocukluk ile ilgisi vardır.
Bu duygular mesaj vermeye, dikkat çekmeye çalışır.
O duyguların içine girilmeli, takip edilmeli ve sorular sorulmalıdır.
İnsan kendi içinde yaşayan değerlerini, duygularının farkına vararak kalbiyle keşfeder.
İngiliz ekonomist Richard Layard'ın Happiness (Mutluluk) isimli kitabında geçen araştırma sonuçlarına göre, refah düzeyi ile mutluluğun bir ilişkisi olmadığı görülmektedir.
Bu ne demek?
Yani, refah arttıkça mutluluk artmaz.
Örneğin ABD'de o tarihlerdeki ortamda, yıllık gelir altmış bin doların üstüne çıktığında, isterse on milyon dolar olsun, bu durum mutluluk üzerinde bir fark yaratmıyor.
Uzun incelemelerin ardından mutluluğa etki eden yedi temel faktör ortaya çıkarılmış.
Bu yedi faktör şu şekildedir:

1. Aile ilişkileri
2. Belirli bir miktara kadar gelir
3. Mesleğin ve yapılan işin kişi için bir anlam ifade edip etmemesi
4. Yanında rahat hissedilen aile-dost gibi kişilerin varlığı
5. Cesur ve bağımsız birisi olma
6. Sağlık
7. Vicdan rahatlığı

# Bebeğin Elinden Çalınan Zafer
26 yaşındaki Doğan Cüceloğlu, ABD'de asistanlık yıllarının başlarında.
Bir gün odada, Larry ve John isimli iki asistanla çalışıyorlar.
O sırada odada Larry'nin bir yaşlarındaki oğlu da bulunuyor.
Bebek yerde emekliyor, yere yakın bir meşe koltuğa çıkmaya çalışıyor; fakat bir türlü başaramıyor.
Doğan Cüceloğlu'nun bir gözü sürekli bebeğin üstünde.
Çocuk beş altı defa aynı şeyi tekrarlıyor ve başaramıyor.
En sonunda Doğan Cüceloğlu dayanamıyor, bebeğin yanına giderek çocuğun koltuğa çıkmasına yardım ediyor ve onu koltuğa oturtuyor.

Bebeğin babası çok sinirli bir şekilde yanına geliyor ve "bunu neden yaptın?" diye bağırıyor.
O sırada teşekkür bekleyen Cüceloğlu, anlamsız gözlerle ve şok olmuş bir şekilde arkadaşına bakıyor.
"Sen ne yaptığının farkında mısın?" diye devam ediyor arkadaşı, "o koltuğa çıkmaya çalışıyor ve çıkacağına inanıyordu.
Belki iki-üç saat sürecekti ama sonunda başaracaktı.
Bir gözüm ondaydı, çıktığı zaman dönüp bana bakacaktı.
Ben de ona 'çıktın' diyecektim.
Bu onun zaferi olacaktı, sen onun zaferini elinden çaldın!".

Sonrasında, Doğan Cüceloğlu bu olay üzerine çok kafa yorar.
Aklına bir şey takılmıştır.
Birkaç gün sonra arkadaşı Larry'nin yanına gidip şunu sorar: "Larry, oğlun koltuğa çıktığında neden 'aferin' diyerek onu alkışlayacağını söylemedin?".
Larry şöyle bir bakar ve "bu onun başarısı der, benim için başarmıyor ki. Ben sadece tanıklık ediyorum".

Bu olay karşısında Doğan Cüceloğlu büyük bir ders çıkarır.
Şöyle ki; gözle, bakışla, tavırla söylenen aferin, gözle söylenen aferinden daha etkilidir.
Bu bilinç anne babalar ve eğitim ortamlarında çalışan öğretmenler için çok önemlidir.

# Geleceğin Eğitimi
Denetim odaklı korku kültüründe eğitimin amacı, çocuğu mevcut eğitim sistemine göre mümkün olduğunca bir kalıba sokmak ve mevcut hiyerarşlık yapıyı geleceğe taşımaktır.
Bu da zayıf bir gelecek ortaya çıkartır.
Çünkü geleceğin ne getireceğini bilmek mümkün değildir.
"O zaman insanlar hangi kalıba göre eğitilmeli?" sorusu ortaya çıkar.
Yuval Noah Harari'nin 21. Yüzyıl İçin 21 Ders isimli kitabında bu konu çok güzel bir şekilde ele alınmaktadır.

Harari'ye göre, geleceğin eğitimi dört şeye dikkat etmek zorundadır.
Bunlardan ilki, çocuğun doğuştan getirdiği merak güdüsünün gelişmesine izin vermektir.
Çocuk kaç yaşında olursa olsun, sıkılmaya başlamışsa bu yanlış yolda olunduğunu gösterir.
Merakı besleyen aile ortamı ve eğitim ortamı, anaokulundan üniversiteye kadar çok önemlidir.
Eğitimin amacı, merak potansiyelini besleyecek, daha karmaşık sorulara cevap verebilecek ve her zaman, yolculuğuna zevkle devam edecek durumda kalacak çocuklar yetiştirmek olmalıdır.

İkinci olarak, geleceğin eğitimi iletişim bilincini kurmalıdır.
Yaşam bir ekip işidir ve bu hep böyle kalacaktır.
Ekip içinde bir ekipvardır ve buna ulaşıldığında "biz" de keşfedilmiş olur.
Dikkat edilecek üçüncü şey ise iş birliğidir.
İnsnalar bir araya geldiğinde zamanlarının çoğunu şikâyet etmek ve birbirlerini ötekileştirmekle geçiriyorsa, bu yopluluk zaman içerisinde güçsüzleşir.
Dikkat edilecek son şey ise yeni bir şey inişa etme, yani yaratıcılıktır.
Bu dört unsurun tohumları çocuğun doğuştan beri içindedir.
Anne babalara ve eğitimcilere düşen onları besleyip geliştirmektir.

# Tavsiye ve Öneriler
Doğan Cüceloğlu'nun yaşama, kendine, ilişkilerine, topluma, doğaya ve evrene karşı bakışını değiştirdiğini söylediği kitaplar ise şu şekilde:

* Bir Dinozorun Anıları / Mine Urgan
* Kırk Yıl / Halit Ziya Uşaklıgil
* Tarihin Saklanan Yüzü - İdam Edilen 44 Vezir-i Azam'ın Dramı, Öldürülmüş Şehzadeler ve Devrilmiş Padişahlar / Çetin Altan
* Bir Türk Ailesinin Öyküsü / İrfan Orga
* Meral Çelen'in Anıları - Çocukluk ve İlk Gençlik Yıllarım - Aziz Nesin'li Yıllar / Meral Çelen
* Birlikte Yaşadıklarım, Birlikte Öldüklerim / Aziz Nesin
* Memleketimden İnsan Manzaraları / Nazım Hikmet
* The Observing Self: Mysticism and Psychotheraphy / Arthur Deikman
* Sevme Sanatı / Erich Fromm
* Gerçek Mutluluk / Martin Seligman
* Happiness: Lessons From a New Science / Richard Layard
* Kişi Olmaya Dair / Carl R. Rogers
* Together / Vivek H. Murthy
* Güven - Sosyal Erdemler ve Refahın Yaratılması / Francis Fukuyama
* Kalıcı Olmak - Geleceğin Güçlü Kurumlarını Yaratmak / James C. Collins & Jerry I. Porras
* Etkili İnsanların 7 Alışkanlığı / Stephen R. Cover
* Küçük Ağaç'ın Eğitimi / Forrest Carter
* Bizi Biz Yapan Seçimlerimiz / Shad Helmstetter
* Sahip Olmak ya da Olmamak / Erich Fromm
* Outliers - Bazı İnsanlar Neden Daha Başarılı Olur? / Malcolm Gladwell
* Hayat İçin Oyun Planı / John Wooden
* Film Kulübü / David Gilmour
* Yaşamın Anlam ve Amacı / Alfed Adler
* İşim ve Ben / Yıldız Hacıevliyagil
* Otuz Milyon Kelime - Çocuğunuzun Beynini Geliştirin / Dana Suskind
* 12 Rules For Life: An Antidote to Chaos / Jordan Peterson
* Hayatımızı Şekillendiren On Yıl / Meg Jay
* Kozmos / Carl Sagan
* Bir Yogi'nin Otobiyografisi / Paramahansa Yogananda
* İç Özgürlük / Jiddu Krishnamurti
* Mesnevi / Mevlana
* Beyaz Zambaklar Ülkesinde / Grigory Petrov
* İslam Tasavvufunun Meseleleri / Erol Güngör
* Garplılaşmanın Neresindeyiz? / Mümtaz Turhan
* Bir medeniyet Teorisi & Kültür ve Medeniyete Yeni Bir Bakış / Yılmaz Özakpınar
* Nutuk / Mustafa Kemal Atatürk
* Siddhartha / Hermann Hesse
* Yüreğinin Götürdüğü Yere Git / SUsanna Tamaro
* İnce Memed 1-4 / Yaşar Kemal
* Medeniyetler Çatışması / Samuel P. Huntington
* Ermiş / Halil Cibran
* Yüzyıllık Yalnızlık / Gabriel Garcia Marquez
* Suç ve Ceza / Dostoyevski
* Sünger Avcısı / Panait Istrati
* İnsanın Anlam Arayışı / Gictor E. Frankl
* Hasta Toplumlar / Robert B. Edgerton
* İçimizdeki Şeytan / Sabahattin Ali
* Yabancı / Albert Camus
* Nietzsche Ağladığında / Irvin Yalom
* Fatih Harbiye / Peyami Safa
* Satranç / Stefan Zweig
* Bir İdam Mahkumunun Son Günü / Victor Hugo
* Kiralık Konak / Yakup Kadri Karaosmanoğlu
* Saatleri Ayarlama Enstitüsü / Ahmet Hamdi Tanpınar
* Mutluluğun Kitabı / Dalai Lama & Desmond Tutu & Douglas Abrams
* Esir Şehrin Üçlemesi: Esir Şehrin İnsanları, Şehrin Mahpusu, Yol Ayrımı / Kemal Tahir
* Çavdar Tarlasında Çocuklar / J.D. Salinger
* Oblomov / Ivan ALeksandroviç Gonçarov

# Okurun Yorumu
***Doğan abim yine her zamanki gibi hayata karşı bizlerin bakış açısını zenginleştirmeye devam ediyor.
Özellikle çocuk eğitimi konusunda kendisini takip etmenizi şiddetle tavsiye ediyorum.
Bir çocuk bir nesin demektir.
Para ve mutluluk konusuna da biraz gerçekçi yaklaşmak gerektiğini düşünüyorum.
Evet para belki mutluluk getirmez fakat mutsuzlukları çok büyük oranda ortadan kaldırabilir.
Bu da dolaylı yoldan aslında mutluluğa gitmemizin önünü açar.***

***Seviliyorsun Doğan Cüceloğlu...***

