Bir dakikanızı ayırın ve şu soruları cevaplayın:
* Neden şu anki işinizdesiniz?
* Üniversitedeki alanınızı nasıl seçtiniz?
* Neden tüm zamanınızı en sevdiğiniz hobilerinize harcamıyorsunuz?

İlk soruyu muhtemelen "iş yeterince para ödüyor" diye cevapladınız.
İkincisini "ailem bana X'te kariyer yapmamı söyledi" ve üçüncüsüne: "tüm zamanı hobilere mi? bu bencilce olurdu" dediniz.

Bu yanıtlar, hayataki birçok seçimimizde neyin yanlış olduğunu vurguluyor.
Başkalarının yapmamızı söylediği veya yapmamız "gerektiğini" düşündüğümüz şeyi yapıyoruz.
Derinlerde sizin istediğiniz şey nadiren denkleme girer.
Bunun değişmesi gerek.
Kendin için yaşamaya ve yapmayı sevdiğin şeyi yapmaya başlamalısın!
Şimdi kulağa imkansız gibi gelse de, bu bölümlerin sonunda bir baş belası olma yolunda ilerlemiş olacaksınız.

# Kendinizle ilgili olumsuz düşünceler sizi gerçekte olduğunuz baş belası olmaktan alıkoyuyor
Eğer çıkmaz bir işin gündelik eziyetinde kaybolan, keşfedilmemiş bir dahi olduğunuzu hissediyorsanız; kendinize "beni engelleyen nedir?" diye sormalısınız.
Büyük olasılıkla o sizsinizdir ya da daha spesifik olarak kendinizle ilgili olumsuz inançlarınızdır.

Gerçek şu ki: kendimiz hakkında inandığımız şeyler büyük ölçüde küçüklüğümüzden beri bombardımana tutulduğumuz mesajlara dayanıyor.
Bu mesajlar bilinçaltı zihninize yerleştiriliyor.
Örneğin ebeveynleriniz size ailede hiçkimsenin para kazandırmada iyi olmadığını söylemiş olabilir.
Bu mesajı ne kadar çok duyarsanız, bilinçatınız -dolayısıyla siz- para kazanamayacağınız sonucuna varırsınız.

Sonuç?
İster yatırım stratejileri hakkında bilgi sahibi olmak olsun ister MBA peşinde koşmak, bunları yapmak isteseniz bile finansal başarıya götürebilecek arayışlardan uzak duracaksınız.
Bu bilinçaltı zihninizin gücüdür.

Başka bir örnek ele alalım.
Varsayın ki ruh eşinizi bulmayı ve evlenmeyi arzuluyorsunuz ancak sürekli olarak kavga eden ve duygusal olarak birbirini inciten iki ebeveynle büyüdüğünüz için, bilinçaltınız yakınlığı acı ve ıstırapla eşitler.
Sonuç olarak mutsuz bir şekilde bekar kalırsınız.

Kendiniz ve dünya hakkında bilinçaltınızda inandığınız olumsuz şeyler sizi bir tür uykuya hapsediyor.
Buna *büyük erteleme* diyelim.
Büyük erteleme asla evden ayrılmanızı istemeyen aşiırı korumacı bir anne gibidir; gerçek dünyanın pusuda bekleyen tehlikelerinden güvende onunla birlikte kalmanızı istiyor.
Şimdi, niyetinde yanlış bir şey yok.
Ama tamamen korku temellidir.

Neyse ki kendinizi büyük ertelemenin sakatlayıcı gücnden kurtarabilecek kapasiteye sahipsiniz.
Nasıl?
Bu, kendi sırtınızı kocaman sevgiyle sıvazlamakla başlar.

# Kendinizi severek ve başkalarının sizin hakkınızdaki düşüncelerine aldırmayarak daha iyi bir yaşama sahip olacaksınız
Gençliğimizde kim olduğumuza ve işleri nasıl halledeceğimize dair sezgisel bir anlayışa sahibizdir.
Kendimizi tutmadan veya başaklarının hakkımızda ne düşüneceğini umursamadan oynarız ve severiz.
Ancak yaşımız ilerledikçe bu içsel bilgiyi dinlemeyi bırakırız ve başkalarının bize yapmamızı söylediklerini yapmaya başlarız.

Bu nedenle çoğu zaman ideal olmayan durumlarda son bulmaya, işlerde çalışmaya ve bizi kötü hissettiren ilişkilerde kalmaya başlarız.
Bu rutinden kurtulmanın ilk adımı kendinizi sevmeye başlamaktır.
Her gün kendinizi sevgiyle ve onaylamalarla yıkamalısınız.
"Ben güzelim ve zekiyim", "yapamayacağım hiçbir şey yok" veya "evren harika ve ben de öyleyim" gibi kendi mantralarınızı oluşturun.
Ne zaman boş bir vaktiniz olursa, süpermarkette sıra beklerken veya işe giderken, bu mantraları kafanızda tekrar edin.
Hatta daha iyisi onları postit notlarıyla evinizin etrafına koyun, böylece ne kadar harika olduğunuzu sürekli hatırlayacaksınız.

Kendinizi başkalarıyla kıyasalamayı da hemen bırakmalısınız.
Marilyn Monroe'nun kendisini Kate Moss'la kıyaslayıp diyete girdiğini ve güzel figürünü kaybetmesi gerektiğini sonucuna vardığını hayal edin.
Ya da Led Zeppelin üyelerinin kendilerini Mozart'la karşılaştırdığını ve davulcularını eski tip piyano çalan biriyle değiştirmeye karar verdiğini.
Felaket olurdu.
Bu yüzden asla kendinizi hiçkimseyle kıyaslamayın.
Nokta.

Bir kere kendinizle daha sevgi dolu bir ilişki kurduğunuzda gerçekten yapmak istediğiniz şeylerden daha az korkarsınız.
Ayrıca mutluluğun bir başka yaygın düşmanının üstesinden gelme yolunda olacaksınız: başakalrının sizin hakkınızda ne düşündüğünün.

Başkalarının sizin hakkınızda düşündüklerinin, eylemlerinizi dikta etmesine ne sıklıkla izin verdiğinizi düşünün.
Belki bir yazar olmayı hayal ediyorsunuz.
Bunu yapmak için çok yazmanız gerekecek!
Bu da kiraya ödemenize yardımcı olacak bir işi elinizde tutarken zaman ayırmanızı gerektirecektir.
Şimdi, meslektaşlarınız "hobiniz" hakkında kıskançlık duyabilir.
Başyapıtınızı yazmak için daha fazla vakit harcadığınızda, onlara daha az zaman ayırdığınız için arkadaşlarınız uzaklaşabilir.
Bu değişiklikler acı olabilir, ancak yayımlanmasını istiyorsanız sonuna kadar zorlamanız gerekmektedir.
Eğer kendi yaptığın şeyi takdir etmeye başlarsan başkalarının onaylamamasını görmezden gelme gücünü bulacaksın.

# Etrafınızda sonsuz bir güç kaynağı var ve siz ona dokunabilirsiniz
Bir Tanrı olduğuna inanıyor musunuz?
Çoğu insan dindar olmasalar bile bir tür daha yüksek güce veya enerjiye inanır.
Ona ne dediğinin pek de önemi yok: Tanrı, ruh, güç, içgüdü, sezgi, bölge.
Önemli olan, sizden öte olan ve hepimizi birbirine bağlayan sınırsız bir gücün veya enerjinin varlığını fark etmenizdir.
Şimdilik, buna kaynak enerji diyeim.
Bu enerji etrafınızdaki her yerdedir, tüm evrene ve içindeki her şeye nüfuz eder.
Ancak her yerde aynı frekansta titreşmez.
Siz belirli bir frekansta titreşiyorsunuz ve hayatta istediğiniz her şey de belli bir frekansta titreşiyor.
Ve aynı frekansta titreşen şeyler birbirini çekerler.

Bu aynı zamanda *çekim yasası* olarak da bilinir.
Bu nedenle kıskanç, endişeli veya karamsar hissettiğimizde düşük bir frekansta titreşiriz ve böylece bu negatif enerjiden daha fazlasını çekeriz.
Ama işte iyi haber: titreşim freaknsınızı nasıl yükselteceğinizi öğrenerek hayatta istediğiniz şeyleri çekebilirsiniz.

Sınırsız kaynak enerjisinden faydalanmayı öğrenmenin bu kadar öenmli olmasının nedeni budur.
O olmadan enerjinizi istediğiniz şeyleri çekmeye yetecek kadar yükseltemezsiniz.
Bu nedenle, bundan böyle ondan yararlanmayı en büyük önceliğiniz haline getirin.

Eğer tüm bunlar karmaşık geliyorsa, hayatınızı kaynak enerji ile doldurmanın basit ve etkili bir yolu var: meditasyon.
Meditasyon, yani hareketsiz oturmak ve düşünceyi bırakmak, deneyen herkesin bildiği gibi aynı zamanda hem çok basit hem de şaşırtıcı derecede zordur.
Meditasyon, bedeni sakinleştirmenin ve stresi azaltmanın yanı sıra, beynimizin aslında ne kadar önemsiz düşücnelerle dolu olduğunu anlamamızı sağlar.
Oturun ve yalnızca birkaç dakika meditasyon yapın, göreceksiniz ki bu düşüncelerin çoğu bir oyuncak için mücadele eden iki küçük çocuk kadar odaklanmış ve yapıcıdırı.
Ancak bir meditasyon pratiği geliştirerek, yavaş yavaş beyninzin dağınıklığını gidermeyi ve kaynak enerjinin içinizden akmasına izin vermeyi öğrenceksiniz.

# Çaylak olmayı kucaklayın ve minnettarlığınızı geliştirin, daha mutlu, daha zengin bir yaşam için affetmeyi öğrenin
Bu dünyadaki zamanınız sınırlıdır, bu yüzden en iyi şekilde faydalanın.
Modern dünyanın koşuşturması içinde bunu unutmak çok kolay olsa da her gün, hayatın yolculuğunun tadını çıkarma ve kutlama şansı sunuyor.
Her günü biraz daha fazla değerli kılmak için yapabileceğiniz üç şey var.

Birincisi, zorlu görevlere karşı tutumunuzu değiştirin.
Sorunlara bir uzman gibi yaklaşmaktansa onlara öğrenmeye istekli ve tamamen yeni başlayan bir igibi ele alın.
Öğrenme tutkusu olan insanlar yeteneklerini kanıtlamak için baskı hisetmezler, bu da başarısızlık korkusuyla boğuşmadıkları anlamına gelir.
Artık, hatalar öğrenciler için korkutucu değil eğitim yolculuğunun hoş bir parçasıdır.

Profesyonel buz patencisi olduğunuzu varsayalım.
Kendinizi bir şampiyon olarak görürseniz her düşüş, öz saygınıza bir darbe vuran başarısızlık gibi gelebilir.
Dolayısıyla bunun yerine kendinizi ömür boyu öğrenci olarak görürseniz, yeni zorluklara oyunbaz bir tavırla ve risk alma cesaretiyle yaklaşırsınız; bu da daha fazla öğrenmenize yardımcım olur.

İkincisi, her gün minnettarlığı ifade etmek ve deneyimlemek için çaba gösterin.
Minnettarlık kibar olmak için sığ bir şekilde teşekkür etmek değildir, olumlu bir varoluş halidir.
Minnettar olarak, hayattaki tüm güzel şeyleri düşüncelerinizin önünde tutarsınız.
Ayrıca minnettarlığı uygulayarak ve paylaşarak başkalarının da olumlu kalmasına yardımcı olabilirsiniz.

İşte minnettarlığı uygulamanın basit bir yolu.
Geceleri minnettar olduğunuz on şeyi yazın.
Herhangi bir şey olabilir.
Belki de bahçenizdeki güzel çiçekler için minnettarsınızdır.
Belki de bir hafta sonu ziyaretinden sonra kayınvalideniz ve kayınbabanız evinizden ayrıldığı için minnettarsınız.
Minnettar olmak için gün boyu her fırsat ıdeğerlendirmek enerji frekansınızın yüksek kalmasını sağlayacaktır.

Son olarak, hem başkalarını hem de kendinizi affetmeyi öğrenerek her gün kendinizi geliştirebilirsiniz.
Eğer biri size zarar verirse veya size ihanet ederse, siz onları affedene kadar olay sizi rahatsız etmeye devam edecektir.

Afetme, hayatta ilerlemenizi sağlar.
Aynı şey geçmişte yapmış olabileceğiniz ve şimdi pişman olduğunu bir şey için de geçerlidir.
Öyleyse telafi etmek için elinizden gelenin en iyisini yaptıysanız kendinizi affetmenizin zamanı gelmiştir.
Kendinizi ve hatalarınızı kabul ederek kendinizi olumsuz düşücnelerden ve uykusuz gecelerden kurtarmak için daha donanımlı olacaksınız.

# Düşünceleriniz güçlüdür ve bu yüzden onların sizin için çalışmasını sağlayın!



















































