# Define Haritası
Fizik öğrencisiyken eğitim araştırmacısı olan ANdreas Schleicher, ilk uluslararası okuma testi olan PISA'yı (Uluslararası Öğrenci Değerlendirme Programı) geliştirmek için Thomas Neville Postletwaite ile iş birliği yaptığında akıllarında test hakkında hala tereddütler vardı.
Ancak bu test 2001 yılında ilk defa uygulandığında sanılanın aksine çok şaşırtıcı bazı gerçekleri açığa çıkardı.
Herkesin beklentisi olan Amerika yerine, eğitimde en iyi performans gösteren ülke olarak Finlandiya'yı sıraladı ve mevcut paradigmaları yerle bir eden tartışılası bir sonuç ortaya koydu.

Geleneksel testlerden farklı olarak PISA, ezberleme yerine problem çözme yeteneklerini, yaratıcılığı ve eleştirel düşünceyi değerlendirmeyi amaçlayan bir testti.
Bu nedenle, genel olarak çağdaş dünyada başarı için gerkeli olan ileri düzey düşünme ve iletişim becerilerini ölçmeye odaklanan bir yapısı vardı.
Sonuçlar ortaya çıktığında, özellikle eğitim sistemlerinin düşük performansı nedeniyle eleştirilere maruz kalan Almanya'da başlangıçta şüpheyle karşılanmıştır; kamusal tartışmalara, öz değerlendirmeye ve hatta "PISA Show" adlı Prime-Time RV Bilgi Yarışması programına bile sebep olmuştur.
Finlandiya da kendi başarısına oldukça şaşkınlığa uğramıştı; bu sonuç verilen tüm emeğe karşılık beklenenin çok ötesindeydi.
Aynı şekilde, bu sonuçlarla beraber, Yunanistan'ın üstünde Kanada'nın altında yer alan Amerika Birleşik Devletleri, No Child Left Behind gibi eğitim reformlarının tartışıldığı etkinliklerde oldukça fazla eleştiriye maruz kalarak bürokratik ve sosyal birçok olaya sebep olmuştur.

Testin kurucusu Andreas Schleicher, hükümetlere danışmanlık yapan ve Kongre önünde ifade veren önemli bir isim haline geldi.
PISA daha sonraki yıllarda daha fazla ülkenin katılımıyla önemini arttırdı.
Elde edilen sonuçlar, akıllı çocukların belirli bölgelerle sınırlı olmadığını ve eğitime harcanan paranın mutlaka daha iyi öğrenme sonuçlarına yol açmadığını göstererek stereotiplere meydan okudu.
Ayrıca PISA puanlarının bir ulus için uzun vadeli ekonomik büyümenin güçlü bir göstergesi olduğu anlaşıldı.
Öğrencilerin PISA puanlarının üniversiteye devam konusunda geleneksel karnelerden daha iyi bir tahmin aracı olduğu görüldü.

Ripley, PISA'nın doğasını daha iyi anlamak için teste girmeye karar verdi.
Bu deneyim, onun eleştirel düşünme becerilerini ölçmede PISA'nın önemini fark etmesini sağladı.
Bu, PISA puanlarının ötesinde, eğitim sistemlerini daha derinlemesine incelemek ve başarılarına katkıda bulunan faktörleri anlamak için, Finlandiya, Kore ve Polonya'ya bir yolculuğa çıkarak eğitim araştırmasının ilk serüvenine başlamasına neden oldu.

# Ayrılış
Oklahoma'nın Sallisaw Kasabasında, meraklı ve akademik konulara ilgi duyan on iki yaşındaki Kim, ekonomik zorlukların eşiğindeki kırsal bir toplulukta yaşamaktadır.
Hintlilere ait bir kumarhane açılmasına rağmen kasaba, beyaz ve Kızılderili sakinlerinin karışımından oluşan kırsal bir karaktere sahiptir.
Bir öğrenci olarak, başlangıçta amigoluk ve bando takımıyla ilgilenen Kim, daha sonra çalışmalarının odağını, yakın çevresindeki sorunların ötesine çevirir; daha ikinci sınıfta, Başkan George W. Bush'a fareler üzerinde yapılan deneyleri protesto eden bir mektup yazarak aktivizme olan erken eğilimini belli eder.
Matematikte kötü olma algısı da dahil olmak üzere kişisel ve akademik zoruklarla karşılaşan Kim'in durumu, standart test puanlarına göre Duke Üniversitesi 7. sınıf Yetenek Araştırması'na hak kazandığında bir anda değişir.
Öğretmen olan annesi, Kim'i SAT sınavına sokar ve sonuçlar gösterir ki Kim, eleştirel okumada üniversiteye gitmeye hak kazanan lise öğrencilerinin %40'ından daha iyi performans göstermektedir.

Daha sonra, Sallisaw, Oklahoma'da bir lise öğrencisi olan Kim, küçük kasabasını terk edip dünyayı keşfetmeyi arzular ve değişim programıyla bir yıl Finlandiya'da eğitim almaya karar verir.
Programın finansal ihtiyaçlarını karşılamaya çalışırken, kasabadaki ekonomik zorluklar ve belirsizliklerin yarattığı anksiyeteden kaçmak, onun kararlılığını, becerikliliğini ve çıkmak üzere olduğu dönüştürücü yolculuğunu etkileyen en önemli unsurlardandır.

# Baskı Altındaki Aşçı
18 yaşındaki Minnesotalı Eric, Güney Kore'nin Busan kentinde bir yıllık değişim programına katılır.
Eric'in hikayesi Gimhae Uluslararası Havalimanı'na varışıyla başlar ve burada ev sahipleri tarafından karşılanır.
Kore'nin geleneklerine ve kültürüne alıştıkça, eğitim sistemindeki belirgin farklılıkları gözlemler.
Eric, Minnesota'da ileri düzey programları olan üst düzey bir liseye gitmiştir ancak buna rağmen Kore'de eğitime verilen önemin daha yoğun olduğunu düşünmektedir.
Koreli öğrenciler, başarılı olabilmek için oldukça rekabetçi bir akademik ortamda büyük bir baskı altında yaşamaktadır.
Eric'in Kore lisesindeki deneyimleri, uzun çalışma saatleri, uykusuz kalan öğrenciler ve öğrencinin geleceğini belirleyen standart bir teste verilen toplumsal önemi içerir.

Eric, ABD ve Kore'deki eğitim sistemleri arasındaki zıtlığı açıkça fark eder.
Amerikan okulları genellikle standartlaştırılmış sınavlara karşı eleştiri alırken, Kore'deki öğrenciler uzun çalışma saatlerine sahiptir; özel ders akademileri oldukça popülerdir, ayrıca sahip oldukları katı derecelendirme sistemi onları derin bir rekabet ortamına sürükler.
Eric, kültürel farklılıklarla başa çıkarken, uluslararası değerlendirmelerde en yüksek puanları almanın maliyetini sorgular; Kore'nin eğitim kültüründeki acımasız rekabete, şiddetli rekabete ve kişisel fedakarlıklara ışık tutar.

Ripley, araştırmalarında Güney Kore'nin ekonomik başarısının köklerini, eğitimin değerli bir kaynak olarak hizmet ettiği bir "yetenek gücüne" dönüşmesinden kaynaklandığını vurgulamaktadır.
Ancak Güney Kore'nin PISA puan başarısının arkasındaki acı gerçek, öğrenciler arasında yoğun akademik rekabet ve toplumsal baskı, zihinsel sağlık sorunlarına da davetiye çıkarmaktadır.
Yazar bu yüzden, Güney kore'deki rekabetin başlı başına bir hedefe dönüştüğünü ve öğrenmenin asıl amacını gölgede bıraktığını öne sürmektedir.

# Bir Matematik Problemi
Amerikalı bir lise öğrencisi olan Tom, Doğu Avrupa'nın romantik cazibesini deneyimleme umuduyla Polonya'ya giderek bir kültürel değişim programına katılır.
Ancak ortaokuldan beri uğraştığı matematik konusuna duyduğu derin korku, heyecanına gölge düşürmektedir.
Edebiyata, müziğe olan sevgisine ve felsefe gibi konulardaki uzmanlığına rağmen Tom, Amerikalı öğrenciler arasında yaygın olan bir duygu olan matematikte iyi olmadığı algısını kendinde benimser.
Ripley, Tom'un deneyimlerini Amerikan eğitim sistemindeki, özellikle matematik alanındaki daha geniş zorluklara ışık tutmak için kullanmaktadır.
Tom'un mücadeleleri, Eric'in matematiğin entegre ve ilgi çekici bir şekilde öğretildiği Kore'deki olumlu deneyimiyle tezat oluşturmaktadır.
ABD'deki matematik eğitiminin parçalanmış doğası, farklı eyalet ve bölgelerin birbiriyle çelişen standartları takip etmesi nedeniyle hem öğretmenler hem de öğrenciler arasında kafa karışıklığına yol açmaktadır.

# Ütopya'da Bir Amerikan
Yapılan araştırma, Finlandiya ve Amerika Birleşik Devletleri'nin eğitim sitemleri arasında, özellikle öğretmenlerin seçiminde keskin bir fark olduğunu ortaya koymaktadır.
Finlandiya'da öğretmen olmak oldukça rekabetçi bir süreçtir.
Aday öğretmenlerin öncelikle sekiz prestijli öğretmen yetiştiren üniversiteden birine kabul edilmeleri gerekmektedir.
Bu, yalnızca yüksek test puanlarına ve notlara sahip olmayı değil, aynı zamanda belirli konu sınavlarını geçmeyi ve verilen kitapları okumayı da içermektedir.
Başvuru sahiplerinin yalnızca yüzde 20'si kabul edilmekte, bu da bu programları MIT gibi üst düzey kurumlar kadar seçici kılmaktadır.
Bu zorluk, Finlandiya eğitim programlarının katı doğasını vurgulamakta ve kabul almanın Amerika Birleşik Devletleri'ndeki tıp fakültesine girmenin zorluğuyla karşılaştırılabilir olduğuna işaret etmektedir.
Buna karşılık, Amerika Birleşik Devletleri'nde öğretmen fazlası üretilmektedir; birçok eğitim programı düşük giriş standartlarına sahiptir.

Finlandiya'nın öğretmen eğitimi geleneksel akademik derslerin ötesine geçmektedir.
Öğretmen adayları, Fin Edebiyatı'nı yoğun bir şekilde inceleyerek, önemli makaleler yazarak ve istatistik dahil çeşitli gerekli derslere katılarak birkaç yıl geçirmektedirler.
Dördüncü yılında, ülkenin en iyi devlet okullarından birinde tam bir yıllık uygulamalı eğitimi veren Öğretmen Yetiştirme Programı'na girmektedirler.
Bu süre zarfında, eğitim hastanelerinde tıp asistanlarının deneyimlediği titiz değerlendirmelere benzer şekilde, yakından mentorluk almakta ve yapıcı geri bildirimler almaktadırlar.
Finlandiya'nın tüm öğretmenleri için yüksek lisans derecesi alınması zorunlu kılınmıştır.
Finlandiya'nın yüksek lisans programı, pratik öğretim deneyimini, entegre dersler tasarlamak için diğer öğrenci öğretmenlerle iş birliğini ve bir tez için orjinal araştırmayı içermektedir.
Bu durum, öğretmen yetiştirme programlarının çok çeşitli olduğu ve yüksek lisans derecesi almanın öğretim becerilerini mutlaka geliştirmediği Amerika Birleşik Devletleri ile büyük bir tezat oluşturmaktadır.

# Dürtü
Güney Kore'de eğitim gören Amerikalı bir öğrenci olan Eric, Amerika'ya yeni yerleşmiş Koreli bir kız olan Jenny ile tanışır.
İkili, Kore liselerinde dneyimlerini tartışmaya başlar.
Jenny, yüksek başarıya sahip olmasına rağmen yoğun çalışma baskısını nasıl hissettiğini anlatır, bu da Koreli öğrenciler arasındaki ortak mazoşizm duygusunu gözler önüne serer.
Aynı zamanda Kore ve Amerikan ebeveynlik tarzlarının farklılığı da oldukça dikkat çekicidir.
Ripley, araştırmasında çeşitli ebeveyn katılım biçimlerinin öğrencilerin akademik performansı üzerindeki etkisini fark eder.
"PTA ebeveynliği" olarak nitelendirilen, ebeveynlerin okul etkinliklerine aktif olarak katıldığı ancak evdeki akademik süreç ile yakından ilgilenmediği klasik Amerikan ebeveyn sistemini eleştirir.
Araştırma, çocuklara düzenli olarak kitap okumak gibi ebeveynlerin evdeki çabalarının, akademik başarı üzerinde, okulla ilgili faaliyetlere gönüllü olmaktan daha önemli bir etkiye sahip olduğunu öne sürer.

Asyalı ebeveynler, çocuklarıyla ilişkilerinde genellikle "koçluk" yaklaşımını benimserler; sıkı eğitim sistemini uygulayarak onların da eğitime doğrudan katılımlarını sağlarlar.
Yapılan incelemeler, bu karakterize edilen otoriter ebeveynlik tarzının, daha yüksek akademik başarı ve olumlu davranışsal sonuçlarla ilişkili olduğunu açıkça göstermektedir.
1970'lerde araştırmacılar, akademik becerilerin yetişkin başarısının tek belirleyicisi olmadığını fark etmişlerdir; onlara göre tutumlar ve öz disiplin gibi karakter özellikleri de aynı derecede öneme sahiptir.

Pensilvanya Üniversitesi, 2002 yılında kırktan fazla ülkedeki öğrencilerin anket yanıtlarını analiz eden bir çalışma yürütür.
Şaşırtıcı bir şekilde, öğrencilerin anketi tamamlama konusundaki titizliği, bir ülkenin uluslararası sınavlardaki akademik performansının sosyoekonomik faktörleri geride bırakan en önemli belirleyicisi olarak ortaya çıktı.
Bu kapsamlılık ölçüsü, daha yüksek puanlarla ilişkiliydi ve eğiti msonuçlarında dürtünün önemini vurguluyordu.
2009 PISA verileriyle tekrarlanan analiz benzer sonuçlar verdi ve ülkeler arasındaki PISA matematik puanlarındaki farklılığın yarısının öğrencilerin anketi ne kadar ayrıntılı doldurduğuyla açıklanabileceğini ortaya çıkardı.
Çalışma, daha yüksek yanıt oranlarının daha iyi akademik performansla ilişkili olduğu Finlandiya ve Kore'yi en iyi performans gösteren ülkeler olarak vurguladı.

1989'da komünizmin çöküşünün ardından Polonya ekonomik çalkantılar, hiperenflasyon ve sosyal zorluklarla karşı karşıya kaldı.
Yüksek yoksulluk oranları ve suç da dahil olmak üzere mücadelelere rağmen Polonya, serbest piyasa demokrasisine dönüştü ve 2010 yılında Avrupa Birliği'ne katıldı.
Ancak bu çalkantılara rağmen, 2000'den 2006'ya kadar on beş yaşındaki Polonyalıların PISA sınavındaki ortalama okuma puanları önemli ölçüde artarak ABD'yi geride bıraktı.
Polonya'nın eğitimdeki ilerlemesi, sıkıntıların ortasında beklentilere meydan okuyarak ve geleceğe dair umut olarak öne çıktı.

1997 yılında kimyager Miroslaw Handke, Polonya'nın eğitim bakanı oldu ve yetişkinlerde yetersiz beceri kriziyle ve acil sosyal reform ihtiyacı ile karşı karşıya kaldı.
Handke, eğitim politikasındaki deneyimi olmamasına rağmen 1998'de kapsamlı reformlar başlattı.
Reformlar, eğitim sistemine titizlik, hesap verebilirlik ve daha yüksek beklentiler aşılamayı amaçlıyordu.
Değişiklikler arasında yeni bir çekirdek müfredat, standartlaştırılmış testler, öğrencilerin gecikmiş takibi ve okullar için artan özerklik vardı.
Başlangıçtaki kaosa ve kamuoyunun şüpheciliğine rağmen reformlar, Polonya'nın eğitim sistemini daha yaratıcı, güvenli ve modern dünyaya uygun hale getirmeyi başardı.
2000 yılında Polonya, reformlardan önceki ve sonraki eğitim sisteminin anlık görüntüsünü yakalayan PISA sınavına katıldı.
Sonuçlar, Polonya'nın okuma ve matematikte üst sıralara tırmanmasıyla önemli bir gelişme gösterdi; bu da reformların sadece birkaç yıl içinde gerçekleştirilebileceği potansiyel gelişmeleri tüm çıplaklığıyla gözler önüne serdi.
**Polonya'nın deneyimi, sorunlu ülkelerin bile eğitim sistemlerini titizlikle, artan beklentilerle ve cesur liderlikle kısa sürede iyileştirilebileceğini gösterdi.**

# Fark
Finlandiya'da yaşayan Amerikalı bir değişim öğrencisi olan Kim, gün ışığının kısıtlı olduğu sert bir kış mevsiminde duygusal zorluklar yaşamaya başlamıştır.
Kaldığı evin sahibi, onun zorluklarını fark ettiğinde, Kim'in Helsinki'deki bir psikoloğu ziyaret etmesini önerir.
Kendini umutsuz ve bitkin hissetmeye başlayan Kim, Finlandiya'dan ayrılmayı düşünür ancak psikolog ona ciddi bir depresyon tanısı koymaz.
Kendine ikinci bir şans veren Kim, ihtiyaçlarını açıkça ifade etmesi gerektiğinin farkına vararak Pietarsaari'de yeni bir eve taşınır.
Pietarsaari'de, içsel gücü ve azmi kapsayan Finli bir kavram olan "sisu"yu öğrenir.
Sisu, bir kişinin içsel motivasyonu, direnci ve cesaretiyle güçlü bir şekilde başa çıkma yeteneği olara ktanımlanır.
Kim, daha önceki zorluklarına rağmen Finlandiy'da kalmaya karar verir ve değişim programına devam eder.

Finlandiya'nın eğitim sisteminde, yeterlilik sınavları gibi sert ve ciddi sınavların önemi büyüktür.
Finlandiya eğitim sistemi yüksek öğretim kalitesini, özerkliği ve eşitliği vurgulayarak öğrenciler üzerinde yönetilebilir baskıyı sağlamaya yöneliktir.
Ancak yine de tüm bu ciddiyet ve sıkılığa rağmen Finlandiya'daki ırksal çeşitlilik eksikliğinin ve ırkların homojenliğinin ülkenin eğitim başarısına katkıda bulunup bulunmadığı bir tartışma konusudur.
Ripley bunu, ayrımcılık sorunlarının, sosyoekonomik faktörlerin ve sistemik sorunların öğrenci performansını ve fırsatlarını etkilediği ABD eğitim sistemindeki ırksal çeşitlilik zorluklarıyla karşılaştırarak, farklı bir nüfusun Finlandiya'daki eğitim titizliği konusundaki ortak inancı üzerindeki potansiyel etkisine dikkat çekmektedir.

# 4 Milyon Dolar Değerindeki Öğretmen
Güney Kore'de son derece başarılı bir İngilizce öğretmeni olan Andrew Kim, 2010 yılında özel okul sonrası hangwonlarda ders vererek dört milyon dolar kazanan bir öğretmendir.
Dünya çapındaki çoğu öğretmenden farklı olarak Kim'in geliri, becerilerine olan talebe göre belirlenmektedir; çok sayıda çevrimiçi takipçiye sahip olan Andrew'ın Kore'deki hagwon endüstrisi, Goldman Sachs gibi çok uluslu kuruluşların önemli yatırımcılarıyla kazançlı bir pazardır.
Kore'deki hagwon sistemi rekabetçi ve kâr odaklı bir endüstri olarak faaliyet gösterir; öğrencilere müşteri muamelesi yapar ve hagwonlar aileleri çocuklarının eğitimine aktif olarak dahil eder.
En önemli fark, öğrencilerin sadece hagwonlara değil belirli öğretmenlere kaydolması ve öğretmenin itibarına ve etkinliğine dayalı meritokratik bir sistem izlemeleridir.

Ancak Kim gibi öğretmenlerin mali başarısına rağmen sistemin eşitliği ve etkinliği konusundaki endişeler oldukça ciddidir.
Birçok aile, hagwonlara olan talebin, devlet okulu sistemine olan güveni sarstığını düşünmektedir.
Piyasa odaklı yaklaşım, öğrenci memnuniyeti açısından başarılı görünse de, eğitim sonuçlarıyla ilgili soruları gündeme getirmekte ve eşitsizliği daha da artırmaktadır; çünkü bazı öğrenciler birinci sınıf özel öğretmenlere para ayırabilirken diğerleri daha uygun fiyatlı kitlesel pazar hagwonlarına güvenmektedir.
Ripley araştırmasını, hagwon isteminin rekabetçi, piyasa güdümlü doğası ile eğitimin kamu malı olduğu inancı arasındaki gerilime odaklanır.

# Eve Dönmek
Amerikalı saha ajanları Kim, Eric ve Tom'un yurt dışında geçirdikleri bir yılın ardından şahit oldukları deneyimler, ülkeler arasındaki farklı eğitim siteminin etkilerini açıkça ortaya koymaktadır.
Ripley onların ışığında, üniversite diplomasının beraberinde getirdiği ekonomik teşvikleri detaylı bir şekilde inceler; yükseköğrenimden vazgeçenlerin karşılaştığı zorlu gerçekleri açıklamaya çalışır.
Araştırmaların sonucunda, eğitim gerciherline bağlı olarak ortaya çıkan yaşam koşullarının ikiliği böylece gözler önüne serilir.
İstatistikler üniversite mezunları ile diplomasız bireyler arasındaki istihdam oranlarını ve yaşam beklentisi arasındaki belirgin farklılıkları ortaya koyar.

Geçirilen eğitim deneyimleri, bireylerin hayatında kalıcı ekiler bırakır; bu etkiler kader ve potansiyel arasındaki dramatik farkı belirler.
Sanal öğrenme deneyimini tekrar yaratma çabasıyla Oklahoma Sanal Lisesi'ni tercih eden Kim, Finlandiya'da geçirdiği dönüştürücü bir yılın ardından Oklahoma'ya dönmesiyle potansiyel izolasyonun zorluklarını kabul ederken esnekliğin faydalarına dikkat çeker.
Kim'in yalnızlıkla mücadele etme ve ders dışı etkinlikler yoluyla bağlantıları sürdürme yaklaşımı, sanal eğitime incelikli bir bakış açısı kazandırmaktadır.
Bu eşsiz deneyimle birlikte, Amerika'da sanal okulların etkinliği ve başarılarını değerlendirmek için standartlaştırılmış ölçümlerin eksikliği hakkında soruları gündeme gelmektedir.

