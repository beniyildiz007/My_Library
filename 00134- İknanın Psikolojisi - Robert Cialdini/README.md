Bu kitabın temel sorusu, "bir kişinin diğer bir kişiye evet demesindeki faktörler nelerdir?".
Kitap, bu soru çerçevesinde hem ikna stratejilerinin nasıl kurulduğunu hem de bu ikna stratejilerine maruz kaldığımızda savunmaya nasıl geçebileceğimizi açıklamaya yönelik, okura, bir klavuz sunuyor.
İtaat psikolojisini araştıran ve aynı zamanda deneysel sosyal psikolog olan yazarın; hem sahada hem deneylerle hem de verilerle zenginleştirdiği bir katılımcı gözlemle destekleniyor iddialar.
Kitap, taktiğe gücünü veren altı ilkeden hareketle ilerliyor ve her birini okur raporları, savunma ve özet kısmıyla sonlandırarak, detaylı bir izlek sunuyor.
Altı ilke ise şunlar: karşılıkta bulunma, tutarlılık, toplumsal kanıt, sevgi, otorite ve azlık.
Bölümler, bu altı ilkeyi temsilen kategorilendirilmiş özetlerden oluşuyor.

# Klik-pırrr...
Birçok kabul ve itaat mekanizmamız tıpkı bir kaset gibi işler, itaat tepkisini seslendirmek için yazar bu ifadeyi kulanıyor: klik-pırrr...
Biz, tıpkı kabul etmeye önceden programlanmış kasetlerimiz var gibi, bizi tetikleyen kasetlerin yanlış zamanlarda başlatıldığında "kandırılı" veya diğer bir deyişle "ikna ediliriz".
Mesela kasetlerimizden biri, "ödediğinin karşılığını alırsın" kuralıysa eğer, bir işletme, bir ürünü değerinde sattığında ikna olmazken, "pahalı=iyi" kuralına dönüşen bu kasetimiz sebebiyle, yanlış anda tetiklenir ve "klik-pırrr" ikna oluruz.

Öyleyse, tartışmasız olarak kabul etmemiz gerekir ki tehlikeli klik-pırrr tepkisine karşı oluşturmamız gereken bir güvenlik ağı var.
Modern hayatın şekil ve hızının, bizden aldığı hızlı karar verme fırsatlarıyla ilgili düşünmemiz gereken şeyler var.
Otomatik etki silahlarını bilen fırsatçılara karşı takınmamamız gereken bir tavır var.

# Karşılıkta Bulunma
Toplumun bize doğduğumuz ilk andan itibaren öğrettiği şey tam olarak budur: "borçluluk ağı".
Her birimiz, bu kurala göre yaşamamız gerektiğini öğrenmişizdir ve bu kuralı ihlal edenlere uygulanacak toplumsal cezaları biliriz: toplumsal dışlanma ve "beleşçilik"le suçlanma.

Kural, normalde reddedilecek taleplere var olan borçluluk hissi dışında, "evet" diye cevap verdirebilecek büyük bir güç sahibidir.
Politikada dahi, "karşılıklı destek" olarak yerini bulmuş olan bu değiş tokuş ilkesi, herkesi etkileyen mecburiyet hissine sıkı sıkıya bağlı olarak işler.
Bedava verilen numunede, düğünde takılan takılarda, market içindeki deneme stantları, istemediğimiz halde yapılan iyilikler ve kadınlara pahalı hediyeler alan erkeklerde, bu kuralı görürüz.

Verilen tavizlerin dahi bu kurala dahil olduğu sistemde, tavizi alan karşılık vermesi için baskı kurar.
Kurala yenik düşmek istemiyorsak, gücünü etkisiz hale getirecek adımlar atmalıyız.
Asıl rakip, karşımızdaki değil kuralın kendisidir.
Cevap, harekete geçmesini engellemektir.

Teklif sunulduğunda, dürüst olup olmadığını ya da istismar amacı güdüp gütmediğini anlamakla bunu yapabiliriz.
Sistematik olarak tüm karşılılıkları reddetmek yerine, yapılan iyilikleri veya tavizleri iyi niyetle kabul edip bunları, sadece, oyun olarak yeniden tanımlamamız gerekmektedir.

# Tutarlılık ve Bağlılık
Yaptığımız şeylerde tutarlı olma veya görünme isteğimiz de tıpkı diğer her şey gibi, toplumsal baskıyla gdülenir.
Tutarsızlık, istenmeyen kişisel bir özelliktir.
Tutarlılıksa, genelde kişisel ve entelektüel güçle ilişkilendirilerek, toplum tarafından, bireylere baskı oluşturur.
Tutarlılık, toplumda mantığın, rasyonelliğin, istikrarın ve dürüstlüğün kalbi olarak görülür.

Biz de bu güdülemelere "klik-pırrr" olarak cevap veririz.
Çünkü böylece, tam olarak neye inanmamız veya ne karar vermemiz gerektiğini ve hangi seçimi yaparsak daha tutarlı olacağımızı önceden bilmiş oluruz.
Bir önceki kararlarımıza bağlı olarak, tepkilerimizi hem hızla otomatikleştirir hem de kolaylaştırmış oluruz.
İsteklere düşüncesiz ve mekanik tepkiler vermeye alışmış bireyler, fırsatçılar için bulunmaz bir nimettir.
Bağlılıkla güçlendirilen bu mekanizma, "inanç, değer ve tavır" gibi bağlılık göstergeleriyle arşınlanır ve bu, fırsatçılar için bilgi kaynağı sunar.

Bir şeye bağlanmak ancak çabayla ve kişisel imajı destekleyecek eylemlerle olur ve fırsatçılar, bunu çok iyi bilir.
Mesela, müzikseverler bir bilet alırken kolayca değil de bilet hattını aradıktan veya ofise gidip sorduktan sonra, almaya daha meyilli hale gelir.
Satıcılar bunu bildiği için, bir türlü bağlanılamayan müşteri hizmetleri, bekleme süreleri gibi oyalamalarla bu bağlılığı arttırıcı faaliyetler güderler.
Çünkü bağlılık tam da böyle yaratılır.

Tutarlılık eğilimi, üç kaynaktan besleniyor.
Bunlar: toplumdaki imajın değeri, günlük hayattaki hız faydası, önceki karara bağlı karar vermenin kısa yol olmasıdır.
İlk bağlılıkla birlikte başlayan itaati savurmanın en kolay yolu, bu talepleri yapan kişiye, kabul etmeyeceğimiz saçma bir tutarlılıktan ortaya çıktığını anlatmaktır.
Ama bunu yapmak yerine şu soruyu sorunuz: "şimdi bildiklerimi bilerek zamanı geri döndürsem, aynı seçimi tekrar yapar mıyım?" cevaba göre karar verin.

# Toplumsal Kanıt
Konserve kahkahalar, ünlüler tarafından desteklenen sahte kullanıcılı reklamlar...
Bir davranışı, kural olarak, herkes onu yaptığında yaparız.
Çünkü bunu yaptığımızda, daha az hata yapacağımızı düşünürüz.
Televizyonun tüm sistemi bunun üzerine kurulur.
Bir fikri doğru bulan kişi sayısı ne kadar çok olursa, bir birey o fikrin doğruluğunu daha fazla savunur ve bu doğru hakkında eylemde bulunmaya o kadar hazır hale gelir.

Ancak bu noktada göz ardı edilen şey, diğer herkes de büyük ihtimalle toplumsal kanıta, yani herkese göre hareket ediyorlardır.
Özellikle kaos ve belirsizlik durumlarında, çoğulcu kayıtsızlık adı verilen büyülü bir fenomen olarak, hatalar da doğrular da çoğul biçimde sonuçlanır.

Bunu güçlendiren üç ilke veya günümüzün gerçekliği olara kadlandırdığımız açıklamalar var.
Bunlar:
1. Şehirler, belirsizliği tetikleyecek gürültüler, oyalayıcılar ve değişkenlerle dolu.
2. Şehirler, çok kalabalık, dolayısıyla kanıtı bulmak çok kolay.
3. Şehirler, tanımadığımız ve doğruluğundan emin olamayacağımız kimselerle dolu.

Dolayısıyla; toplumsal kanıt ilkesi, taklit davranışlarının satın alma, bağış ve satış tekniklerinde kullanılmasını verimli kılar.
Belirsiz durumlarda ve benzerlik hallerinde, insanlar psikolojik olarak afallar ve etrafındaki inşaları taklit etme eğilimine girer.
Sürü şeklinde hareket eden toplumlar da bunu azaltmak için hassas olmalı ve karar verme mekanizmalarımızı değerlendirmeye girişmeliyiz.

# Sevgi
Belki de en çok bilinen ve manipülasyonu açık olan ilke budur: sevdiğimiz kişiye evet deriz.
Tupperware toplantılarını düşünürsek bu saydığımız tüm ilkeleri ve sonu sevgiyle taçlandırılan satın alma işlevini yakalarız.
Avon, Amway toplantıları da bundan farksızdır.
Önce, toplantılarda yeni gelenlere öze lhediyeler, çekilişler düzenlenir.
Ardından bağlı olanlar, yeni bağlılar yaratmak adına faydalar, deneyimler, kullanışlar paylaşırlar ve böylece bağlılık kurulur.
Hemen ardından satın alma başlayınca, her bir satın alma, diğerinin de iyi olduğunu düşündürtür.
Böylece bu sonsuz toplantılar, sık görüşen ve bağlılık hissedenlerin sevgisini kullanarak, etrafı manipüle etmesiyle sonlanmış olur.

Arkadaşlarımız, karşı konulmaz müttefikleridir bu tür sincirlerin.
İtaat profesyonelleri, bunu çok iyi kullanır.
Onları sevmemizi sağlayarak ve sevildiğimizi hissettirerek yapar bunu.
Sadece iki şeyle kurulur bu bağ: makul fiyat ve ondan satın almayı sevecekleri birisi.

Peki, kimleri daha çok severiz?
Mesela, iyi görünümlü ve çekici insanlar, araştırmalara göre hem daha çok sevilen ve klik-pırrr etkisi uyandıran hem de "hale etkisi" yaratan kişilerdir.
Karşı konulmaz bir etki uyandırırlar ve kasetlerimizi, yanlış anda dürterek bizi harekete geçirirler.
Toplumsal öğrenmelerimizden bir diğeri olan "iyi görünümlü eşittir iyi" kuralının sonuçları da başarılıdır.

Benzerlik de diğer bir önemli faktördür.
Bizim gibi görünen, bizim gibi düşündüğü anlaşılan, bizim geçmişimizi paylaşan, bizimle aynı yaşam tarzında beliren kişileri daha çok severiz.
Kıyafetler de satış mekanizmarlında bu yüzden çok önemlidir.

İltifat ve irtibat diğer önemli bir sevgi manipülasyonu aracı olarak karşımıza çıkar.
Uzmanlara, oyunculara, sanatçılara, yaptıkları işlerden dolayı saygı duyduğumuz kişilere itaat etme eğilimi taşırız.
Bu yüzden bir diş macunu reklamında, diş doktoru; zayıflama hapı satan bir firmanın reklamında da fiziğine hayran olunan bir oyuncu oynar.

Bunla başa çıkmanın yolu, elbette onlarca kural değil.
Çünkü ne olursa olsun, bu karşı konulmaz itaatin ve sevginin kurbanı olmaktan kendimizi alamayız.
Ancak bunun yerine, fark edip engelleme değil işe yaralamarlına izin vermelyiiz.
Dikkatimizi, sevginin zaten **oluşturulmuş** olduğu gerçeğine çevirmeliyiz.
Taktiklerin etkilerini fark eder etmez bu taktiği fark etmeli ve gerekli adımları atmalıyız.

Sevdiğiniz şeyle, alacağınız yeri ayırın.
Alacağınız şeye odağınızı çevirin.
Kararınızı, sadece alacağınız şeye veya yapılan teklife göre şekillendirin.

# Otorite
Otoriteye boyun eğme konusu oldukça çok tetiklenen ve zorunlu olarak itaate meyledildiğimiz bir çerçevede gerçekleşir.
Din, iktidar, medya, tıp gibi otoriteler, çoğu zmaan gerçekliğini dahi sorgulamadığımız verilerle doludur ve fırsatçılar açısından oldukça elverişli araçlar sunarlar.
Otoritelere tek taraflı düşünerek tepki vermemiz de gayet normal bir eğilim olarak anlaşılır.

Sağlık alanında reklamcıların, doktor rolündeki aktörleri kullanarak ürünlerini tanıttırması, bu prestijin kullanıldığı en yaygın alanlardan biridir.
Örneğin; bir dizide doktor rolünü canlandıran ancak gerçek hayata tek bilgisi oyunculuk üzerine olan birinin, reklamlarda doktor rolünde bir şeyleri satmaya çalışması, gayet bilindik ve etkili sonuçları olmuş yöntemlerdendir.
İnsanlar üzerinde üç faktör koşulsuz biçimde etkili olur: unvanlar, kıyafetler ve süsler.

Unvanlar, yıllar gerektiren emeklerin, uzmanlık statüsüyle birleşmesinden ötürü; kıyafetler, statü ve kişiliği yansıtan vazgeçilmez parçalar olduğundan; süsler ise ekonomik durumu sembolleştirip güven edinecek araçlar olduğundan ötürü, bu alanda sıklıkla manipüle edilir.
Otoritenin özelliğinden çok sembollerine tepki verme eğilimimizi nasıl yönetebiliriz?

Soru şu olmalıdır: "otorite gerçekten bir uzman mı?" ve "bu otoriteden beklediğim dürüstlük seviyesi ne?".

# Azlık
Bu yaygın stratejiyi hemen hatırlayacaksınız.
Toplumsal olarak ilk öğrendiğimiz kurallardan biri de budur: "az eşittir iyi".
Bu kural, bize şunu söyler: az kalan, en iyisidir ve kaybedemeyiz.
Az veya nadir görülenin erişilebilir olması, bizde, hemen bu ürüne karşı bir satın alma hareketini emreder.
Önemli olan kalitesi değil, az kalmış olmasıdır.

Çoğu zaman mağazalarda "sınırlı sayıda" olan stoklar, yanlış verilen "sadece " tane kaldı" gibi bilet bilgileri, "sınırlı üretim" bilgileri neredeyse tamamıyla yanlış ve satın almayı teşvik etmek için sunulan bilgilerdir.

Bir tasarımcıdan sadece iki tane üretilmiş, tasarlanmış bir elbiseyi almak için savaşan akdınlar, defileleri doldurur.
Daha fazla üretilemeyeceği için değil bu rünün, sadece bizde ve bir zengin kişide daha olacağını bilmek, bizi de sınırlı ve erişilmez kılar.

Az kaynaklar için rekabet uyandıran bu zihinsel eğilimlerimiz, bizi mantıksız bir hırsa doğru sürükler.
Toplumsal talebi uyandırmak için azaltılan ürünler, üzerinde yarıştığımızda daha fazla isteyeceğimiz için bizim için önem kazanır.
Açık arttırmaların mantığı da nadir görülenin, rekabeti üzerinden kurulmuştur.

Bu durumlarda, kendimizi sakin tutup dikkatle ilerlemek gerekir.
Azlık etkisinden kaynaklı duygusal tahrikleri hissettiğimiz anda yapmamız gereken, tam da bu tahrikleri durdurmak için bu azlığı bir sinyal olarak algılamamız ve kendimizi durdurmamızdır.
Eğer ona sahip olmak istiyorsak, erişilebilirliği kullanmamız mantıklı olacaktır.
Ancak, onu sırf fonksiyonu için alıyorsak, ilgilenilen nesnenin az veya çok olduğunda, eşit derece işlev göreceğini hatırlamamız gerekir.
O zaman soru şudur: bu nesneyi neden istiyorum?

# Son
Kitabın ana mesajı şudur: içinde yaşadığımız modern dünyanın hızı, eski zamandan farklı olarak tercihleri ve alternatifleri sınırsız kılmaktadır.
Bu değişim ve tercihler çağıyla başa çıkabilmenin tek yolu, temel karar verme şekillerimizi yönetebilmek ve doğru algılayabilmektir.
Bölümlerde sıralanan altı ilkeyi doğru kavramamız ve kendi savunma adımlarımızı bulmamız gerekir.

Profesyoneller tarafından kullanılan itaat mekanizmalarını, başka yöne püskürtmekten veya bir itaat profesyoneliysek, doğru kişilere yöneltmeyi öğrenmekten başka bir çare bırakmayan modern çağa uyum sağlama hususunda başarıya ancak ikna yöntemlerini doğru bilerek ulaşılabilir.
