Birçoğumuz vaktimizi ya pişmanlık dolu bir geçmişe hapsolmuş halde ya da kontorl etmeyi umamayacağımız bir gelecek için endişelenerek geçiriyoruz.
Yine de aynı zamanda, nasıl yapacağımıza dair net bir fikrimiz olmasa da bir şekilde hayatlarımızı değiştirebileceğimiz, daha mutlu olabileceğimiz ve aydınlanabileceğimiz umuduna sarılıyoruz.

Bu kitap okurlarına, iç yaşamlarının karmaşık araizsinde yönlerini bulmaları için; ayrıca geçmiş, şimdiki zaman ve gelecekle olan ilişkileriyle ilgili olarak çeşitli yöntemler sunuyor.

# Yalnızca şimdiye odaklanarak -ve geçmişi veya geleceği yok sayarak- hayatınızı büyük ölçüde iyileştirebilirsiniz
Birçoğumuz iç huzuru bulmak ve hayatlarımızı iyileştirmek istiyoruz.
Tek kelimeyle aydınlanmayı arıyoruz ancak onu bulmak için hangi adımları atacağımızı bilmiyoruz.

Pekala, ilk adım sandığınızdan daha kolay olabilir.
Bizler geçmişte veya gelecekte yaşamaya meyilliyiz.
Bir anlığına hatırlıyoruz veya pişman oluyoruz, sonrasında da ya planlama yapıyoruz ya da endişeleniyoruz.
Bu sırada, bizim içib halihazırda bulunan tek ânı ihmal ediyoruz: şimdiyi.

Şimdi.
Yalnızca şimdiki zaman önemlidir çünkü hiçbir şey geçmişte ya da gelecekte olmaz; şeyler sadece şimdiki anların akışının sürekliliğinde gerçekleşir.

Ne zaman bir şey hissederseniz, o his şimdiki anda deneyimlenir çünkü duyularınız size sadece bu belirli an hakkında bilgi verebilir.
Yani geçmişte bir şey olduğunu söylediğimizde bu tam olarak doğru değil: o aslında tek bir şimdi anında gerçekleşti.

Aslında "geçmiş" dediğimiz şey, geçmişte var olan şimdiki anların bir toplamından ibarettir.
Aynı şekilde "gelecek" de henüz gelmemiş şimdiki anlardan oluşmaktadır.

Buradan da anlaşılacağı gibi, gelecek hakkında endişelenmenin veya geçmişte debelenmenin hiçbir faydası yoktur; ancak "şimdide" yaşamanın çok fazla vardır.
Eğer bunu yapmayı başarabilirseniz, hiçbir büyük sorun yaşamazsınız sadece ortaya çıktıklarında halledilebilecek küçük sorunlar yaşarsınız.

Örneğin bilimsel makale yazmak gibi zor bir ödev, genellikle başarılamayacak kadar büyük ve karmaşık gözükür.
Eğer kalan çalışma hakkında endişelenirseniz ya da geçmişte üzerinde çalışmak için kaçırdığınız fırsatlardan pişmanlık duyarsanız, hiçbir yere varamazsınız.
Ama veri toplamak, taslağı oluşturmak, ilk bölümü yazmak gibi küçük problemleri peş peşe çözerseniz, başarıya daha kolay ulaşırsınız.

Bu yüzden şimdiki zamanda yaşamaya çalışın.
Geçmişe sarılmayı ve gelecekten korkmayı bırakın, hayatınızın nasıl çarpıcı bir biçimde geliştiğini göreceksiniz.

# Bir parçanızın hayatta kalabilmek için acıya ihtiyacı vardır ve yaşadığınız acının çoğunu yaratan budur

Diyelim ki şimdide yaşamayı geçmiş ya da gelecek için endişelenmemeyi başardınız.
Peki o zaman acı çekerseniz ne olur?
Eğer acı şimdiki anda hissedildiyse, hem fiziksel hem de duygusal acıyla nasıl baş edebilirsiniz?

Acı, değiştiremeyeceğiniz dışsal şeylere karşı kendinizin yarattığı içsel bir dirençten başka bir şey değildir.
Acıyı, şeylerin oldukları hallerinden memnun olmadığınızda fakat henüz onları değiştirecek kadar güçlü hissetmediğinizde deneyimlersiniz.
Bu, olumsuz bir his olarak kendini duygusal düzeyde gösterir.

Geçmiş ve gelecek hakkında çok düşünmeniz ancak yalnızca şimdiki anda yaşayabilmenizden dolayıdır.
Mutsuz olduğunuz şeylerin çoğunu değiştirmek elinizde değil.
Yani acı olarak hissettiğimiz duyguya, meselelerin olduğu haline karşı içsel bir direnç geliştirirsiniz.

Kendiliğinden oluşan acının bir başka yönü de, benliğin hayatta kalabilmek için acı çekmenize ihtiyaç duyduğu bir parçası olan "negatif benlik"tir.
Negatif benlik, en acı verici deneyimlerinizden oluştuğu için, ne zaman acı çekerseniz büyür ve kuvvetlenir.
Bu nedenle sizi perişan etmeyi ve üzmeyi deneyecektir.

Bu döngü, nihayetinde acı sizin temel bir parçanız haline gelene kadar uzun süreler devam edebilir: negatif benlikle tamamen özdeşleşeceksiniz.
Çünkü acı, o zamana kadar hayatınızın önemli bir parçası olacağından onu bırakmaya korkarsınız, zira bunu yapmak kendi kimliğinizi riske atacaktır.

Örneğin bir şey sizi rahatsız ettiğinde veya işinizi bozduğunda ve kızdığınızı hissettiğinizde, negatif benliğiniz kontrolü ele almış demektir.
Öfke, mantıklı düşünme ve hareket etme yeteneğinizi bulanıklaştırır, böylece daha fazla acıya yol açar.

Tüm acılar dış dünyadan geliyor gibi gözükse de aslında büyük çoğunluğu kendiliğinden oluşmuştur: içeriden gelir.
İyi haber şu ki kendiliğinden oluştuğu için bununla ilgili bir şeyler yapabilirsiniz.

# "Ego" zihninizin sizi mutlu olmaktan alıkoyan bir parçasıdır
Neden bazı insanların kendilerini sabote ediyormuş gibi göründüğünü merak ettiniz mi?
Neden kimse mutsuz olmayı istemese de bu kadar insan mutsuz?
Suçlu egodur, zihninizin siz farkında olmadan düşüncelerinizi ve davranışlarınızı kontrol eden parçası.

Kolayca gözlemlenemediği için egonun hayatları ne ölçüde kontrol ettiği bilinmez.
Örneğin eğer daha sonra biriyle yaşadığınız bir anlaşmazlığı düşünürseniz, aşırı tepki verdiğinizi (hatta pişmanlık duyduğunuzu) fark edebilirsiniz.
Yine de tartışmanın hararetinde, düşüncenizi ve davranışınızı etkileyen veya kontrol eden herhangi bir şeyin farkında değildiniz.

Ego bunu neden yapar?
Varlığının devam etmesi sizin mutsuzluğunuza bağlıdır; bu nedenle her fırsatta mutluluğu engeller, kendi çıkarlarınıza karşı hareket eder.
Zihninizin ıstırap üreten yıkıcı bir kısmının varlığı, hiç kimsenin bilfiil mutsuz bir hayat yaşamak istememesine rağmen neden bu kadar çok insanın acı çektiğini açıklayacaktır.
Örneğin bazı insanlar yıkıcı ve acı veren ilişkilerde kalmaya karar vererek, kendi mutluluklarını kasıtlı olarak sabote ederler.

Ego, sizi başkalarıyla anlaşmazlık yaşayacağınız durumlara sürükler ve mevcut durumla ilgili mutsuz olmanıza yol açar, böylelikle davranışınız ve düşünceniz üzerinde kontrol sahibi olabilir.

Örneğin iki veya daha fazla ego bir araya geldiği zaman, küçük ofislerde veya hane halkında görülebildiği gibi drama ortaya çıkar.
İnsanlar birlikte barış içinde yaşamak isterken, egoları onların önemsiz şeylere sinirlenmelerine ve aşırı tepki vermelerine neden olur.
Eğer kendinizi bir anda mutfağı temizleme sırasının kimde olduğu veya bir televizyon programının iyi olup olmadığı gibi küçük konular üzerine hararetli bir tartışmanın içerisinde bulursanız, bu muhtemelen egonun işidir.

Ego, insan zihninin yıkıcı bir parçasıdır.
O hiçbir sınır tanımıyor ve sizin en öenmli parçanız olmak istiyor; bu yüzden eğer onun kontrolü ele geçirmesine izin verirseniz, size daha çok ıstırap getirecektir.

# Eğer daha zengin ve neredeyse acısız bir yaşam istiyorsanız, kendinizi zihninizden ayırın ve vücudunuza odaklanaın
Egonun gücü, kendinizi zihninizden ayırmanızın ve vücudunuza daha yakın ilgi göstermenizin, önemli olmasının pek çok nedeninden yalnızca bir tanesidir.
İşin aslı, birçok büyük öğretmen zihin yerine bedene odaklanmanın önemi hakkında konuşmuştur.
Neden?

Acının suçlusu zihindir.
Sürekli geçmişin anılarını canlandırarak veya geleceği planlayarak, tüm hayatınızı pişmanlık dolu anılar ve kaygı dolu gelecek senaryoları ile meşgul edip acı üretir.
Bunu yaparken de şimdiki anda yaşamanızı engeller.

Sonuç olarak geçmişi veya geleceği başkalaştırmayacağınıza göre, sürekli değiştiremeyeceğiniz şeyler için endişe ediyorsunuz.
Ve bu acıya yol açıyor.
Açıkçası zihnin gücünü kırmanın ve kontrolünün bir kısmını azaltmanın bir yolunu bulmalıyız.
Nasıl?

Odağımızı zihinden vücuda kaydırarak.
Vücudunuz sizin için en iyisini bilir.
Bedeninizi dinleyerek hayatınızda neyin önemli olduğuna dair çok net bir fikir edinebilirsiniz.
İsa, sık sık bedenin önemi hakkında konuştu ve bunu hem alegorilerde hem de atasözlerinde kullandı; örneğin "vücudunuz bir tapınaktır".
Dirilişi ve cennete yükselişiyle ilgili hikayeler her zaman, vücudunun mezarda olmadığını ve cennete sadece ruhu veya zihni değil bedeni ile de yükseldiğini vurgular.

Hiçkimse zihne konsantre olurken bedeni görmezden gelerek aydınlanmayı bulamamıştır.
Canlı bir örnek Buda'nın kendini bedeninden ayırmak için yaptığı altı yıllık perhizinde (oruç dahil) görülebilir.
Sonuç?
Gerçekten de bedeninden ayrı olduğunu hissediyordu ama daha fazla huzur içinde veya aydınlanmış değildi.
Aydınlanmayı ancak bu uygulamalardan vazgeçip bir kez daha bedeniyle bir olduğunu hissettiğinde buldu.

# Zihni yargılamadan gözlemlemek, ondan ayrılmanın ve kendinizi acıdan kurtarmanın en iyi yoluduur
Zihninizin size acı çektirdiğini, sizi tamamıyla şimdiki anda yaşamaktan alıkoyduğunu anladıktan sonra; kendinizi ondan ayırmanız gerekir.
Nasıl?

Kendinizi zihninizden ayırmak için, onun ve üzerinde sahip olduğu gücün tamamen bilincindeo lmalısınız, aksi takdirde düşüncelerinizi ve davranışlarınzıı -dolayısıyla mutluluğunuzu- etkilediği sayısız küçük ve kurnazca yolları asla anlaayamacaksınız.
Örneğin zihninizi gözlemlemek istiyorsanız kendinize şunu sorun: "bir sonraki düşüncem ne olacak?".
Eğer bu soruya tam olarak odaklanırsanız, bir sonraki net düşüncenin gelmesinin biraz zaman aldığını göreceksiniz.
Gözlem yoluyla, düşünce akışında bir boşluk yaratmayı başardınız.

Eğer bunu yeterince sık yaparsanız, normalde zihnin sürekli akışıyla ne kadar meşgul olduğunuzu fark etmeye başlayacaksnız.
Daha sonra zihninizi sekteye uğratmak ve böylece ondan ayrılmak için birincil aracı bulmuş olacaksınız.

Kullanabileceğiniz ikinci yöntem zihninizi yargılamadan gözlemlemektir.
Yargılamanın kendisi zihnin bir eylemidir, bu yüzden bir şeyi yargılarsanız zihninizi kullanmaya geri dönersiniz.

Örneğin çalışmanızın ortasında kalkıp koşmak istiyorsanız, sadece vücudunuzun bu dürtüsünü takip edin.
Vücudunuz kendisi için neyin iyi olduğunu bilir, bu yüzden dışarı çıkın ve koşun.
Ardından kafanızın içindeki o küçük, dırdırcı sesin şunu söylediğini dinleyin: "şu anda çalışmalısın ve koşmamalı ya da vakit kaybetmemelisin!".
Fakat bu sesi iyi veya kötü olarak yargılamayın ve onun tavsiyelerine uymaya çalışmayın.
Sadece, ona gülümseyin ve var olduğunu kabul edin.
Bunu yaparak sizi yönlendirmeye çalıştığı yere kadar onu takip etmek zorunda kalmadan zihninizi fark edebilmeyi öğreneceksiniz.

# Kalıcı bir açıkgözlülük halinde var olmaya çalışın
Kendinizi zihninizden ayırmakta daha iyi bir hale gelirken, başka bir tekniğe uyum sağlamayı da deneyebilirsiniz: aktif bekleme.
Bu, önemli veya ciddi bir şeyin her an olabileceğinin farkında olduğumuz zamanki gibi, özel bir bekleme durumudur.
Böyle bir durumda tüm dikkatiniz şimdiye odaklanmıştır.

Aktif bir bekleme durumuna girdiğinizde; bizi şimdiki andan uzaklaştıran gündüz düşlerine, planlamalara veya hatırlamalara vakit yoktur.
Örneğin sınav olurken sonuçlar hakkında endişelenerek vakit harcamamalı, bunun yerine tamamen şimdiki ana odaklanmalı ve tüm dikkatinizi önünüzdeki işe vermelisiniz.
Sınavdan hemen önce ve sınav esnasında aktif bekleme durumuna girmek bunu başarmanıza yardımcı olabilir.

Bu durumdayken vücudunuza da dikkat edin, çünkü herhangi bir şeyin gerçekleşmesi için hazır olması gerekmektedir.
Daha önce de gördüğümüz gibi, bedene odaklanma aynı zamanda şu anda yaşamak için de önemlidir.
Örneğin Zen ustaları, gözleri kapalı olan çıraklarına gizlice yaklaşır ve sonra bekleyen öğrencilere vurmaya kalkarlardı.
Bekleme, öğrencileri tamamen bedenlerine odaklanmaya zorlardı ve böylece ustalarının yaklaştıklarını hissedip onların "saldırı"larından kaçınabilirlerdi.

Pek çok ruhani öğretmen, çıraklarına bekleme durumunu önerdiler çünkü bunun iyi bir hayata yönlendirebileceğine inanıyorlardı.
Örneğin havarileri, İsa'ya iyi ve huzurlu bir yaşam sürmek için ne yapmaları gerektiğini sorduklarında onlara şunu öğütledi: "efendisinin dönüşünü bekleyen bir hizmetçi gibi olun".
Hizmetçi, efendisinin hangi saatte geleceğini bilmediğinden, sürekli olarak alarm durumundadır.
Gelecek için büyük planlar yapmaz ve efendisini gözden kaçırmadığından emin olmak için sürekli olarak çevresinden haberdardır.

# Şu anda yaşamak partneriniz için zor olabilir ancak ilişkinizi de geliştirebilir
Önceki adımları izledikten sonra, nihayet şu anda yaşayabilirsiniz ve artık tamamen zihninize bağımlı değilsiniz.
Ama bu gündelik alışkanlıklarınızı nasıl etkileyecek?
Örneğin ilişkilerinizi?

"Normal" bir insanın, hayatını tamamıyla şimdiki anda yaşayan biriyle paylaşması son derece zordur.
Şu anda yaşamayan insanın egosu sorunlarla beslenirken, şu anda yaşayan sakin ve huzurlu insan tehdit olarak görülür.
Şu anda yaşamayan insanın egosu başka sorunlar yaratarak tepki verir; örneğin diğerine hakaret ederek, huzuru kaçırmak için önemsiz bir meseleden tartışma çıkararak veya onları şimdiki andan çıkarmak için sürekli olarak geçmiş olaylara atıfta bulunarak.
Peki bunu neden yapsınlar?

Buna en iyi şekilde bir benzetme ile cevap verilir: tıpkı karanlığın ışığın yanında hayatta kalamaması gibi, hala egosu tarafından kontrol edilen bir kişinin şu anda yaşayan bir kişiye çok uzun süre yakın olması güçtür.
Güçlü zıtlıklar çok yakın şekilde var olamazlar.
Eğer karanlığa bir mum koyarsanız, karanlık yok olur.
Ateşe su dökerseniz, alev söner.

Ancak bunu doğru şekilde yaparsanız şimdiki anda yaşamak ilişkinizi geliştirebilir: partnerinizi yargılamayı, eleştirmeyi veya değiştirmeyi denemeyi bırakabilir ve bunların yerine onu bağımsız bir birey olarak görebilirsiniz.
Dahası şu anda yaşayarak kazandığınız içgörü, aksi halde asla bir sonuca varmayan tartışmalar gibi sonsuz döngüleri bitirmek için kullanılabilir.
Şu anda yaşamanın getirdiği iç huzur, partnerinizi yargılamadan dinleyebilmenizi sağlar.

Eğer şimdiki anda yaşıyorsanız, o zaman sizinle yaşamak partneriniz için çok zorlayıcı olabilir.
Hatta ilişkinizin vermesi gereken bir sınav bile olabilir.
Buna rağmen uzun vadede, hem partneriniz hem de ilişkiniz için harika bir olumlu değişim fırsatı sunabilir.

# Her acı kaçınılabilir değildir: şimdiki ana teslim olmak üzücü veya incitici duyguları görmezden gelmek anlamına gelmez
Tam olarak şimdiki anda yaşasanız bile bazı acı ve üzüntü duyguları kaçınılmazdır.
Fakat onlarla ne yapmalısınız?
Sadece onları bastırın ve her şey ylundaymış gibi davranın?
Bu pek de iyi bir fikir gibi gelmiyor.

Çoğu acının kendiliğinden oluştuğu doğru olsa da bu hepsini bizim yarattığımız anlamına gelmez.
Kaçınılmaz olan acının güzel bir örneği, hala yıkıcı zihinleri tarafından kontrol edenlerin size verdiğidir.
Bir başka örnek de sevilen birinin ölümüdür.
Çevrenizdeki herkesi aydınlanmaya götüremeyeceğiniz ve kesinlikle ölüme bir çare bulamayacağınız için bu acı açıkça kaçınılmazdır.

Peki ne yapılabilir?
Size gerçekten acı veren travmatik bir olay yaşadığınızda, onu olduğu gibi kabul edebilirsiniz.
Örneğin eğer deer verdiğiniz bir kişiyi kaybederseniz, elbette yas tutacak ve üzgün hissedeceksiniz.
Ancak bunu olduğu gibi ve değiştirilemeyen bir şey olarak kabul ederseniz, o zaman gereksiz acı çekmekten kurtulursunuz.

Özgün olmak doğal bir duygudur, bundan suçlu hissetmenize veya utanmanıza gerek yoktur.
Şeyler olduğu gibilerdir.
Bunu kabul etmek her şeyin farklı olmasını dileyerek vaktinizi sürekli boşa harcamamanız manasına gelir.

Şimdiki anda yaşayarak hayatınızdaki çoğu açıdan kaçınabilirsiniz ama hepsinden değil.
Dahası, şu anda yaşamak acıyı bastırmak veya göz ardı etmek anlamına gelmez.
Bunun yerine hayatın böylesi zor ve acı gerçeklerini kabul etmeniz için size içsel bir güç sağlar.

# Şimdiki ana teslim olmak pasif bir hayat yaşamak manasına gelmez
İç huzura sahip olunması güzel bir şeydir ancak dışarıda durum kötü olduğunda iç huzurun pek de değeri yoktur.
Şu anı kabul etmek otomatik olarak sizi rahatsız eden herhangi bir şeyi, farkında olmadığınız veya değiştirmeye istekli olmadığınız pasif bir yaşam biçimine mi götürür?
Şart değil.

Şimdide yaşamak içsel bir duygu ve içgörü sürecidir ayrıca dışarıya pasif bir davranış geliştirmek zorunda olmanızı gerektirmez.
Örneğin çamura saplandıysanız kendinize her zaman çamura saplanıp kalmak istediğinizi söylemezsiniz.
Bunun yerine sakin kalıp kendinizi oradan kurtarmayı deneyebilirsiniz.

Şimdiki anda yaşamak size yeni kaynaklar ve sorunları çözmenin yeni yollarını bile sağlayabilir.
Şu anda yaşamanın size gücün ve kararlılığın yeni biçimlerini getirebileceği kesinlikle doğrudur, çünkü içsel kaynaklarınızı sorun yaratarak boşa harcmazsınız.

Aslında şimdiki anda yaşayarak birer birer çözülebilecek bireysel, yönetilebilir durumlar haricinde hiçbir sorun görmüyorsunuz.
Bu sizi çok daha etkili kılar.
