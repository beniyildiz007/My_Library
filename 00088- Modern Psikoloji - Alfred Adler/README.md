Bireysel Psikoloji Okulu'nun kurucusu Adler'in ortaya attığı bir kavramdır.
Adler'e göre bütün insanlar bir aşağılık ve yetersizlik duygusu ile doğarlar.
Bu duygu, gerçekten var olan veya kişinin hayali olarak var olduğunu tasarladığı bedensel ya da psikolojik eksikliklerden kaynaklanır.

Bireysel Psikoloji'nin temel dayanakları Marksizm ve Darwin'in evrimci biylojisidir.
Ona göre insan organizması dinamik bir prensiple büyümeye ve olgunlaşmaya doğru gelişen bir birimdir.
Bu gelişimi sosyal alanda sağlayabilmesi için idealler ve amaçlar belirlenmelidir.
İdealler ve amaçlarla hayatın üç problem alanında (mesleki, sosyal ilişki, aşk ve evlilik) başarılı olmak hedeflenir.
Hayat problemleri ile baş edebilmek için belli bir sosyal ilgi ve aktivite derecesi, bunları sağlayabilmek için de aşağılık-üstünlük dinamikleri gerekir.

Adler'in sistemi ve aşağılık duygusu, bir başka Adlerci kavram olan erkeksi protesto bir arada ele alınırsa daha iyi anlaşılabilirler.
Adler, bütün insanlarla pasif ve kadınsı rolden aktif ve ekrksi role doğru bir gidiş eğilimi olduğunu savunur.
Erkeksi protesto, güç ve egemenlik isteğini ifade eder.
Aşağılık duygusu, erkeksi protestonun yapılabilmesi için insanda bulunması gereken ön şarttır.
Bu haliyle normal aşağılık duygusu, bütün kültürlerde insanlık durumundaki düzelmelerin asıl sebebidir.

Aşağılık duygusu ve erkeksi protesto kavramları, Adler'in psikolojik hastalıklara yaklaşımında da temel kavramlardır.
Eğer insan, hayat problemleri ile baş edebilmek için belli bir sosyal ilgi ve aktivasyon göstermeyerek, yani erkeksi protestoda bulunmayarak, geri kalırsa yanlış bir hayat tarzı seçmiştir.
BU yanlış hayat tarzı psikolojik hastalıktır.
Yanlış hayat tarzı yine de diğer insanlarla ilişkilere belli ölçülerde izin verirse nevroza, eğer sosyal ilişkilerden bütünüyle geri durmaya yol açarsa psikoza neden olur. 

# İnsan Doğasına Bakış
Adler, Freud'un temel teorilerini altüst etmiştir.
Çünkü Freud'un önemle üzerinde durduğu biyolojik ve içgüdüsel belirleyicileri aşırı derecede sınırlandırıcı bulmaktadır.
Adler, Freud gibi bireylerin yaşamın özellikle ilk 6 yılının kişilik gelişiminde önemli olduğuna inanır.
Adler'in ilgi odağı, bireylerin geçmişi ne şekilde algıladıkları ve ilk karşılaştıkları olaylara ne şekilde yorum getirdikleridir.

Adler kişiliği çevrenin belirlediğini savunur.
İnsan öncelikle sosyal dürtülerle motive olur.
Geçmiş yaşantıların önemi yoktur.
Önemli olan kişinin geçmişteki algılarıdır ve bu algıların bugünkü yaşamı nasıl etkilediği önemlidir.
İnsan davranışlarının bir amacı ve bir hedefi vardır.
Freud gibi, bilinçaltı süreçlerini kişiliğin merkezinin veya kişiliğin oluşmasındaki önemini Adler pek benimsemez.
Adler, kişiyi kendi seçimlerini yapabilen, sorumluluk alabilen, hayatı anlamlandırabilen ve mükemmele ulaşmak için çabalayan biri olarak görür.

Adler'e göre davranışların ortaya çıkış nedenleri bireyin çevresindeki olaylarda aranmamalıdır.
Bireyin değer yargıları, geliştirmiş olduğu ttumlar, ilgi alanları ve düşüncelerdir.
Davranışların oluşumunda çevredeki gerçek olaylardan çok, bireyin onları nasıl gördüğü yorumladığı önemlidir.
Adler'e göre, benlik "Yaratıcı Benlik" kavramı ile anlatılır.
Yaratıcı benlik, insan doğasına özgü bir özelliktir.
Çünkü her insan, kendini yapmak, oluşturmak, geliştirmek ister.
Her bireye özgü ve yaratıcı benliği içeren yaşam stratejisi vardır.

# Kişiliğin Bir Parçası Olarak Kompleks Kuramı
Adler'e göre insanın amacı bilinirse, kişiliği de çözülebilir çünkü onun hayat görevlerine karşı tepkisinin çerçevesi bilinmiş olunur.
İnsanın genel davranışının bir kısmı, psikolojik komplekslerin gelişmesidir.
Kompleks elbette ki somut bir şey değildir ancak anlamlı şekilde aynı doğrultuya yönelmiş olan birçok hareketi karakterize der.
Sahibi tarafından anlaşılmaz fakat onun tarafından kullanılır.
Herkeste bulunur.
Davranışları komplekslere dayanmayan insan yoktur.

# Terapötik Süreç
Adler yaklaşımına göre opsikolojik danışmanın dayanak noktası, danışan ve psikolojik danışman arasındaki ortak özelliklerdir.
Genel olarak terapötik süreç, karşılıklı saygıya, bireyin yaşam tarzı içindeki yanlış hedeflerin de yanlış varsayımların belirlenmesine, araştırmasına ve açıklamasına dayanmaktadır.

Danışanın farkındalık düzeyi artırılarak, yaşam hedeflerini yeniden yapılandırarak, irrasyonel düşünce kalıplarının rasyonel düşüncelerle değiştirerek terapi hedefleri geliştirilebilir.
Danışma süreci yeniden yapılandırma olarak da görülebilir.
Danışan yeniden eğitilir ve yeni yapılandırılmasını hayatında kullanabilmesi için cesaretlendirir.
Danışma süreci; bilgi vermeyi, öğretmeyi, rehberlik etme ve danışmayı içerir.
Danışmada en güçlü davranış değiştirme tekniği cesaretlendirmedir.
Danışanın çarpık düşünce kalıpları cesaretlendirme yoluyla değiştirlebilir.
Danışanın kendine inancı artırılır.
Cesaret, kişinin sosyal ilgi olarak bilinen davranışları göstermesine neden olur.

Cesareti azalmış insan, Adler'e göre yaşamın çizgisinde değil de işe yaramayan tarafındadır.
Danışmalarda, danışana yeni bilişsel haritalar kazandırılır.
Eğitim yoluyla danışanların kendilerine yeni bir bakış açısı kazanmaları için cesaretlendirdiler.
Bu yeni bakış açısı, kendisine olduğu gibi diğer kişilere ve topluma karşı da geçerliliğini muhafaza eder.

# Kişilik Öncelikleri
Adler yaklaşımını benimsemiş İsrailli Psikolog Nida Kefir, temel olarak dört öncelik belirlemiştir.

* Üstünlük çabası
* Kontrol
* Rahatlık
* Hoşnutluk

1. Üstünlüğü kullanan kişiler, liderlik veya başarılı olmak için çabalarlar. Genellikle çok çalıştıklarından ya da aşırı yüklendiklerinden şikayet ederek yaşamın anlamını kaybetmesini önlemeye çalışırlar.
2. Kontrollü kişiler, alay konusu olmamak için garantiler arayan kişilerdir. Güvenliğe kavuşmawk için toplumdan uzaklaşma bedelini ödemeye hazırdırlar.
3. Rahatlık arayan kişiler, bedeli ne olursa olsun stres veya acıyı önlemek isterler. Sorunlarıyla başa çıkmak ve bu konuda karar vermek eylemlerini erteleme eğilimindedirler.
4. Hoşnut olmayı amaçlayan kişiler, sürekli onaylanma ve kabul görme yollarını araştırarak reddedilmeyi önlemek isterler. Sevilmeme korkularının yanı sıra onay almak için aşırı kabul görecek davranışlar içine girebilirler.

# Ben'in Yaratıcı Gücü
Adler "Ben'in" yaratma gücü görüşü teorisinin zirvesi olarak kabul edilir.
Adler, bizim kişiliğimizi kendimize has yaşam dilimizle uyumlu şekilde belirleme yeteneğine sahip olduğumuza inanır.
Yaratıcı güç eski ruh kavramına benzetilebilecek insanın varlığının aktif bir ilkesini temsil eder.
Belirli yetenek ve deneyimler kalıtım ve çevre yolu ile bize gelirler fakat hayata karşı tutumlarımızın temelini sağlayan bu deneyimleri kullanma ve yorumlama yolumuzdur.

Ben'in ayratma gücü görüşü, kendi kişiliğimizi ve kaderimiizn şekillenmesinde biizm bilinçli olarak yer aldığımız anlamındadır.
Adler, insanların kendi yazgılarını geçmiş yaşam deneyimleri tarafından belirlenmesi izlemek yerine, yazgılarının belirlenmesine doğrudan katılmaya açık olduklarına inanmıştı.

# Kendimiz ve Dünya Hakkındaki Görüşümüz
Hayatta herkesin kendi gücü ve imkanları hakkında kesin bir fikre sahipmiş, bir aksiyonun başından beri herhangi bir problemin zorluğunu veya kolaylığını biliyormuş, kısacası davranışı görüşünden meydana geliyormuş gibi hareket ettiğine şüphe yoktur.
Duygu organlarımızla oluşları değil de sadece duış dünyanın sübjektif bir hayalini, bir yansımasını belirlediğimiz için bu bizi fazla hayrete düşürmez.
Hayatın temel ve önemli olduğu hakkındaki görüşümüz, hayat tarzımıza bağlıdır.

Yalnız haklarındaki görüşümüzde yanıldığımızı bize haber veren olaylarla doğrudan doğruya karşılaştığımız zamanki deneyimimiz yardımıyhla görüşümüzün bir kısmında düzeltme yapmayı kabul ederiz.
Fakat hayat hakkındaki genel görüşümüzü değiştirmeyiz.
Yanıma yaklaşan yılanın gerçekten zehirli olması veya zehirli olduğunu düşünmem benim için aynı sonucu verir.
Annesi yanından uzaklaşan şımarık çocuk, hırsızlardan korktuğu zaman veya gerçekten eve hırsızlar girdiğinde aynı şekilde hareket eder.

Şımarık çocuk, hangi şekilde olursa olsun hatta kendisini korkutan düşüncesinde yanıldığını anladığı zamanlarda bile annesi olmadan yaşayamayacağına inanmaya devam eder.
Meydan korkusu olan ve toprağın ayağının altından kaydığı düşüncesini taşıdığı için sokağa çıkmayan insan, normal halinde toprak gerçekten ayaklarının altından kaysa da aynı şekilde ahreket eder.

İşbirliğine hazırlanmadığı için faydalı işten kaçan ve hırsızlığı daha kolay bulan suçlu, hırsızlıktan daha zor olduğunu düşündüğü için çalışmaktan nefret edebilir.
Uyuşturucu maddelerine düşkün olan kimse, hayatın problemlerinin dürüst çözümünden daha üstün bulduğu rahatlamayı, zehrinde arar.

Gerçekten böyle olsaydı iş aynı olurdu.
Kadınlardan korkan cinsel sapık onlardan tiksinir.
BUna karşılık, ele geçirilmesi kendisine bir zafer gibi görünen erkek kendisini çeker.
Hepsi, doğruluğu halinde davranışlarını objektif olarak doğru gösterecek bir düşünceyle hareket ederler.

# Doğum Sırası ve Kardeşler Arası İlişkiler
Küçük yaşların açık kıskançlığı, yaş ilerledikçe üstü örtülü olarak çekişme ve anlaşmazlıklar biçiminde sürer gider.
Anne ve babanın, kıskançlığı en uygun yollardan ele aldığı ve ayrım gözetmediği evlerde bile belli ölçüde yarışma ve çekişme vardır.
Kıskançlık gibi kaba ve yıkıcı olabilen bir duygunun yarışmaya dönüşmemesi, önemli bir gelişmedir.

Bunu sağlayabilen anne ve baba başarılı sayılmaktadır.
Bununla birlikte, kardeşler arasındaki çekişmenin ara sıra alevlenmesi de olağandır.
Çünkü kardeşler hem birbirine bağlıdırlar hem de karşıdırlar.
Özellikle anne baba yanında birbirinden yakınmaları ya da çekişmeleri en üst düzeye varır.
Oysa yalnızken daha az çekişirler.
Hele dışarıda birbirinin koruyucusu kesilirler.

Çocuğun hayat tarzının gelişiminde kardeşleri ile mücadeleye girmesinde kendisine ait sıcak aile ortamının artık kaybedildiği zannı başrolü oynar ve ilişki ile birlikte mevcut ruhsal yapı farklı bir yapıya döner.
Bu durumda her kardeşin doğum sırası ve hatta cinsiyeti bu mücadele için farklılıklar yaratır.
Tespit edilen önemli doğum sıraları şunlardır:

1. Oldest (En büyük kardeş)
2. Second of only two (İki kardeşten küçüğü)
3. Middle (Ortanca kardeş)
4. Youngest (En küçük kardeş)
5. Only (Tek çocuk)

Mücadele kendinden önceki veya sonraki kardeşle olmakla beraber, üstünlük için yarış mantığı temel öğedir.

# Çocuğun Hayal Dünyası ve Kendi Kurduğu Gelişim Kanunu
Bireysel psikoloji bir kimsenin ancak kendisiyle ilgili hayat problemlerini çözerek kabul ettiği davranış çizgisini gözlemek suretiyle anlaşılabileceğini bildirmektedir.
İnsan hayatı, insanın imkanlarıyla başlar.
Bunlar gelişme imkanlarıdır.
Bu gelişme imkanları elbette herkes için farkldıır.
Bu farklılıkları ancak yapılan işlerle anlayabiliriz.

Hayatın başından beri gördüğümüz her şey, doğuşun ilk gününden itibaren güçlü bir şekilde çevre olaylarının etkisi altında kalır.
Bir araya gelen iki etki, kalıtımın ve çevrenin etkisi olur.
Çocuk, gelişme yolunu bulmak için bundan yararlanır.
Esasen yönsüz, amaçsız bir yol veya bir davranış düşünülemez ve izlenemez.
İnsan ruhunun amacı zaferdir, mükemmelliktir, güvenliktir, üstünlüktür.
Çocuk, vücudunun ve dış dünyanın kendisine duyurduğu etkilerden yararlanmanın yolunu bularak, yapıcı kudreti ve kapasitesi ile çok az yetinmek zorundadır.

Kelimelerle ifade edilmeyen ve düşüncelerle değerlendirilemeyen davranışının temelini meydana getiren hayat anlayışı, kendi şaheseridir.
Böylece çocuk dinamik kanunu elde eder.
Bu kanun, bir eğitimden sonra hayat stilini belirlemede kendisine yardım eder.

Yaşadığı sürece hayat stiline göre düşündüğünü, duyduğunu ve hareket ettiğini görmekteyiz.
Bu hayat stili daima çocuğa dış yardımın sağlandığı koşullar içinde gelişmektedir.
Hayatın daima değişen koşuları içinde böyle bir stil tamamıyla yerinde görülmektedir.

# Hayatın Manası
Hayatın manasını araştırmak ancak insan-evren arasındaki münasebet göz önünde bulundurulduğunda bir der ve önem kazanır.
Evrenin bu münasebette yapıcı bir gücü olduğunu anlamak kolaydır.
Evren, her hayatın anası-babasıdır.
Her hayat, evrenden isteklerini karşılayabilmek için sürekli olarak mücadele etmektedir.
Burada rol oynayan şey, hayatta her şeyi bir amaca ulaştırabilen ve sadece gelişmeye çalışan bir üçgüdü değil hayata ait doğasal bir şey, bir eğilim, bir dürtü, bir gelişmedir.
