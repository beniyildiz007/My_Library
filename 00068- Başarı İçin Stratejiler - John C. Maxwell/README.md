Başarılı insanların, başarısızlardan farkı tutumdur.
Başarılı insanlar geçmişte kazandıkları zaferlerin verdiği deneyimle hareket ederek yeni başarılar kazanırlar.
Başarısızlar ise geçmişteki kötü anıların verdiği endişe ile hareket ettiklerinden, hata yapmaya daha meyilli olurlar çünkü hata yapma riski her an akıllarının bir köşesinden geçer.
Aslında "Pembe fili düşünme" mantığı diyebiliriz buna.
Tutumunuz, olumlu düşünceleriniz, daha önce deneyimlediğiniz durumlar başarınız üzerinde etkilidir.

# Olumsuz Olmak
Olumsuz düşünmek sizin bulunduğunuz konumu ve temel davranışlarınızı etkiler.
Sürekli olumsuz düşünürseniz, olumlu düşüncelere yer kalmayacaktır.
Elinize aldığınız bir dosya bile alınmaması, yapılmaması gereken bir yük gibi görünür.
Sadece bir dosyanın bile yük olduğu bu olumsuz çevrede başarı beklemek ise hayatınızı boşa geçirmenize neden olacaktır.
Alacağınız kritik kararlarda da bu olumsuz tavır sizi çok etkileyecektir.
Önünüze bir fırsat çıksa bile bu fırsatın önündeki engeller sizin gözünüze çok zahmetli görünecektir.
Hiç şüphesiz, bu fırsatların bazıları kaçarken bazıları da size doğru gelmektedir.
Esas kurtulmanız gereken; olumsuz duygulardır.

# Olumsuzluk Bulaşıcıdır
"Üzüm üzüme baka baka kararır" sözü tam da bu durumu karşılayan bir sözdür.
Evli çiftlerin davranışları çoğunlukla birbirlerine benzer, sebebi uzun süre birbirlerinin davranışlarıyla yakından ilişkili olmaktır.
Bu durumu kendi başlığımıza uyarlayalım; yakınınız olan bir kişi sürekli olumsuz düşünüyor.
"Bu iş olmaz", "bunu yapamayız", "bizim gücümüz buna yetmez".
Pekala daha da arttırılabilir bu örnekler.
Bir zaman sonra siz de bu olumsuz düşüncelerle dolup taşarsınız.
Aslında başaracağınız şeyler bile size uzak görünmeye başlar.
Negatif insanlara maruz kalmak radyasyon gibidir.
Hemen kurtulmazsanız, sizi dönüşü olmayan yollara sokabilir.

# Olumsuz Düşünmek Umudunuzu Söndürür ve Potansiyelimizi Sınırlar
Gelecekten umut yoksa, şimdiki zaman için bu kadar çabalamak niye?
Umut bir insanda filizlenmeye başladığında umudun yok edilmesi çok zordur.
İnsanın umudu olmadığında ise şu an ne olduğu, ilerde ne olacağı pek de öenmli olmaz.
Olumsuz düşünmek, umut filizine her gün attığınız bir tekme gibidir.
Onu yıpratır, direncini kırar ve sonunda da kurumasına neden olur.

İnsanın davranışı, onun kendisini nasıl gördüğüne bağlıdır; insanlar, sürekli kendilerine uymayan bir şekilde davranamazlar.
Sürekli olumsuzluk içerisinde olarak kendi gelişiminizi tam olarak devam ettiremezsiniz.
Bir yeteneğiniz varsa onu bulmak, onun üzerinden başarı sağlamak için bu olumsuzluklardan kurtulmalısınız.
Yapacağınız veya düşünme aşamasında olan bir eylem, bu olumsuzluklardan etkilenecektir.
Ortaya çıkacak ve gerçekten de yapabileceğiniz bir becerinizi "nasılsa yapamam" diyerek hiç başlamadan bitirebilirsiniz.
Olumsuz fikirler başarınızı doğrudan etkilediği gibi sizin yapabileceklerinizi de bir bakıma doğrudan etkiliyor.

# Olumlu Düşünmenin Gücü
Olumlu düşünmek bundan önceki başlıkların hepsinin tersini size kazandırır.
İlk olarak sizi daha mutlu ve umut taşıyan bir birey haline getirir.
Zihindeki o karanlık düşüncelerle kim daha mutlu olabilir ki?
Elbette hiç kimse mutlu olamaz.
Önceki başlıklarda yeteneğinizi keşfetmenize engel olur demiştik.
Şimdi ise tam tersi, "denemekten ne çıkar" der ve en azından denemiş olursunuz.
Bu denemenin sonucunda yetenek keşfedilebilir ve sizi başarıya götürmedeki ilk basamak aşılmış olur.
Varsayalım ki denediniz ve olmadı, içinizdeki deneme ateşi ve yeteneğinizi bulacağınıza dair umudunuz hemen kaybolmayacağından, tekrar deneyeceksiniz.

Olumlu düşünmek bulaşıcı bir eylemdir.
İnsanlar olumlu düşüncelerinizden faydalanmak için sizinle daha çok iletişim kuracaktır.
Etrafınızdan gitmek isteyen isnanlar yerine, size gelmek isteyen insanlar topluluğu olacaktır.
Bir dosyanın bile gözünüzde büyüdüğü bu tükenmişlik halinden çıkıp; hırslı, çalışma potansiyeli yüksek ve önüne çıkan fırsatları sürekli kovalayan biri olursunuz.
Bunun nedeni ise olumlu düşünmenizdir.

# Olmak İstediğiniz Kişiye Yaraşır Davranın
Davranış birçok şeyin belirleyicisi olabiliyor.
Olumlu ve olumsuz düşünmekten bahsettik.
Bu dşünceler size bir anda ilham gibi gelmezler.
Düşüncelerin ortaya çıkması, davranışlara bağlıdır.
Olumlu davranışlar, olumlu düşünceleri getirir.
Siz hiç yeteneğinizi bulmaka çalışmadıysanız, tekrar tekrar deneme arzusu da olmayacaktır.
Eğer olumlu düşünen biri olmak istiyorsanız, bunun için düşüncelerin size gelmesini beklememelisiniz.

# Karşılaştığınız İnsanlara Değer Verin
Hızlı bir dünyada yaşıyoruz.
Bu hızlı dünyada sevdiğiniz insanlara vakit ayırmak çok büyük sorun.
Siz, insanlara zaman ayırırsanız insanlar mutlu olur.
Bu gibi davranışlarla onlara değer katacaksınız ve onlar da size değer katmak ve zaman ayırmak isteyecektir.

# Başaramama Korkusu
Her insan yaşamı içerisinde bir işi başaramaam konusunda endişe duyabilir; hatta bu sebeple uykuları dahi kaçabilir.
Ancak bu türden korkuları sürekli yaşıyor ve bu sebeple günlük hayatınız, işiniz, okulunuzda sıkıntılar yaşıyorsanız başarısızlık fobisinden mustarip olabilirsiniz.
Başarısızlık fobisi, kişinin hayatını büyük ölçüde zorlaştırarak sahip olduğu potansiyelim altında performans göstermesine neden olmaktadır.
Kendinizi her ileri attığınızda karşınıza dikilen bu korkuyu yenmelisiniz.
Zamanla geçer demek de aslında bu korkuya yenik düşme ve bahanelere saklanmaktır.
başaramam korkusunu tetikleyen başka korkular olabilir.
Başarılı olabilmek için risk almanız gerekir, hatta bazen risk almak zorunda kalabilirsiniz.
Hepimizin bildiği üzere risk almak, ödül olarak birkaç adım birden kazandırabilir bize.
Bu korku bizi bu birkaç adımı atıp başarıyagiden yolu yarılamada önümüzdeki en büyük engellerden birisidir.
Dalların ucuna uzanmaktan çekinmeyin, meyveler dalların ucundadır.

# İkinci Bir Şansa İnanmamak
Pek çok insan denediği ve yapamadığı bir eylem olduğunda bir daha denemez.
Çünkü tekrar başarısız olursa, bir daha şans bulamayacaklarını düşünürler.
Halbuki en büyük isimler, ilk denemelerinde başarısız olmuşlardır.
Henry Ford diyor ki: *"başarısızlık, yeniden ve daha zekice yeniden başlayabilme fırsatından başka bir şey değildir".*
Hayatta hiçkimse başarısızlıktan kaçamaz.
Siz de kaçmayın ve bunu yeniden başlamak için kullanın.
Bu yeni başlangıçta atacağınız adımlar bir öncekine göre çok daha sağlam olacaktır.

# Güvenilir ve Tutarlı Olun
Bir dostluğu, eski haline gelemeyecek şekilde kırıp parçalayan şeylerden biri güvenin kaybolmasıdır.
Birisi, tutarsızca davranıp konuşuyorsa güven yavaşça kaybolur demektir.
Kaybedilen güven sadece dostluğu bitirmez, iş dünyasında iseniz ağır dönüşleri olabilir.
İnsanlar sizin ürünlerinizi almadan önce sizin vaatlerinize güvenirler.
Bu güven kaybolduğunda ise size uğramaz olurlar.
Ortaya çıkacak fırsatları da kendi kendinize yok etmiş olursunuz.

# Başarılı Olmak İsteyen İnsanların Kendilerini Geliştirmek İçin Uygulayacağı Stratejiler
* Olumlu düşünme
* Başarısızlığın hakkından gelme
* Görüş sahibi olma
* Hedeflerini belirleme
* Zamanı yönetme
* Stresle başa çıkmayı bilme
* İnsan ilişkilerine değer verme
* İletişim becerilerini geliştirme
* Liderlik gösterme.

# Okurun Yorumu
***Doğuştan lider ruhlu olmak büyük avantajdır ve iki ucu keskin bıçaktır.
Kötü uçlarda gezinirseniz kendinizi kesebilirsiniz.
Çünkü iş artık despotluğa ve dikdatörlüğe rahatça evrilebilir.
İyi uçlarda gezindiğinizde ise karşınızdaki engelleri küçük parçalara ayırıp yok edersiniz.
Gerçek alfa, kendsiinden daha iyi bir alfa olduğu zaman gücü ona devretmeyi bilir ve bunu bir fırsat olarak görür.
Çünkü alfa; hak edenin hak ettiğini alması gerektiğini bilir.***

***Son olarak, Russian Mafia Boss olarak da bilinen Grim Hustle'ın, hala gençken; aç ve tehlikeliyken bilmemizi istediği 7 şey:***
1. En büyük hatalar, çok fazla konuşmaktan gelir. Daha sessiz ol.
2. Borçlanma, yoksa uzun süre kölesi olursun. 
3. Özellikle 20'li yaşlarınızdaysanız, para kazanmak ilk önceliğiniz olmasın.
4. İş hayatında, sokakta ve hapiste, iş birlikleri size yüzleşmekten daha fazla güç kazandıracaktır.
5. Büyük işler yapmak istiyorsan, akıl hocası bul. Haftalarca değil, YILLARCA.
6. Büyük fikirler başarıya ulaşmaz. Sadece başarı, başarıyı getirir. Bu yüzden küçük şeylerde başarılı olun ve bir sonraki büyük başarıyı inşa etmek için kullanın.
7. Dünya küçüktür, her zaman insanları tekrar görürsünüz. Bu yüzden her lanet olası gün SAYGI gösterin.

Bu kadar.
