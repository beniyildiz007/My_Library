# Giriş
Freud'un açıklamakta en çok zorlandığı kavramlardan biri de bakirelik tabusudur.
Bekaret dediğimiz zaman çoğunluğun aklına kadının "el değmemiş" olması gelir.
Bu ilkel insan için de böyledir, günümüz için de.
Aslında bakirelik tabusu tek eşliliğin özünü oluşturan kadının tek sahibi olma hakının mantıksal gerçeklendirilmesi ve bu hakkın kadının geçmişine de sahip olmasını kapsamaktadır.
Tabunun altında her zaman olası bir tehlike unsuru yatar.
İlkel insan gerçek tehlikeyi hayali olandan ayıramaz.
Animistik evren görüşünde her tehlike, bir ruha sahip olan bir varlığın düşmanca niyetinden kaynaklanır.
İçindeki o itkileri dışsal dünyaya aktarmaya çalışan ilkel insan, yabancı nesneleri (bakirelik tabusunda kadınları) birer tehlike olarak görmektedir.
Bu açıdan kadınla kurulacak ilk cinsel deneyimi de yoğun bir tehlike ve dolayısıyla tabu olarak algılamaktadır.
Bunun yanında Freud, kadınların bekaretini bozmuş erkeklere duydukları öfke itkisine ve kadın eşcinselliğine de psikanalitik bir bakış getirmiştir.

# Bakirelik Tabusu
Kadınların bekaretine verilen değer yıllardır o kadar derinleşmiş ve köklendirilmiştir ki neredeyse tabii bir olgu haline geldiği için sebep bulmak zor olmuştur.
Aslında temelinde tek eşliliğin de altında yatan kadına mülkmüş gibi sahip olma düşüncesi yer almaktadır.
Richard von Krafft Ebing tarafından kullanılan "cinsel esaret" olgusunda, bir insanın cinsel ilişkiye girdiği kişiye karşı duyduğu yüksek bağlılığı ve özgüven yoksunluğuna düşmesini tarif eder.
Bu açıdan cinsel esaretin bir ölçüye kadar olan kısmı, günümüz evliliklerinin sürdürülebilmesi için de gereklidir.
İlkel insanlara dönecek olursak onlar da başka bir pencereden bu olaya fazlasıyla önem atfediyorlardı.
Onlarda da bekaret dinsel bir yasağın konusu haline gelmiştir.
Yine bir tabu olarak ele alınmıştır fakat burada kızın ilk cinsel ilişkisinin damat adayı tarafından gerçekleştirilmemesine odaklanılmıştır.
Crawley'in anlatımına göre "evlilik seremonisi kızlığın koca dışında, bu iş için görevlendirilmiş bir kişi tarafından bozulmasına dayanmaktadır; bu uygulama medeniyetin en alt basamaklarında bilhassa da Avustralya'da son derece yaygındır".

# İlkel İnsanlarda Bakirelik Tabusu
Egzogamik (dış evlilik) evlilik kısıtlamalarının da içinde olduğu Avustralyalı kabilelerde kızlık zarı yapay şekilde delinmekte ve bu bir ritüel halinde yapılmaktadır.
Bu süreç iki kısımdan oluşur.
İlki bahsettiğimiz gibi kızlık zarının suni bir şekilde delinmesi; ikincisi ise o sırada hazur bulunan erkeklerin törensel bir şekilde kızla ilişkiye girmesini kapsar.
Eskimo kabilelerinde ise gelinin kızlığının bozulması işlemi şamana veya din insanına bırakılmıştır. (Şaman bey herkesi elden geçirmiş tebrikler.)
Çeşit çeşit uygulamaları olsa da bakirelik hep tabu olarak devam etmiştir.
İlkel kabilelerde yaşamın merkezinde yer alan kan korkusu bu tabuya sebep olan faktörler arasındadır.
Kadının adet görmesi de yine aynı sebepten bir tabu haline gelmiştir.
İlk adet ruhunu bir hayvan ısırığı veya bir ruhla girilen ilişki olarak algılayan kabileler mevcuttur.
İlkel insan ne zaman tabu yaratsa, orada bir şeylerden korkuyor olduğunu söyleyebiliriz.
Freud'a göre bakirelik tabusunun kökeninde kadınların erkeklerden farklı ve anlaşılmaları zor olmaları; bu sebeple de yabancı bir unsur olarak görülmeleri yatıyor olabilir.
Ayrıca erkeğin kadın tarafından baştan çıkarılması ve zayıf düşürülmesi korkusu da tabunun sebeplerindednri.
Burada göze çarpan şey ise bütün bunların hala bir şekilde yaşamımızı etkiliyor olmasıdır.

# Günümüzde Bakirelik Tabusu
Dreud, ilkel insanlarda görülen tabuların günümüzün nevrotik bireylerinde de geliştiğini iddia etmiştir.
Normal bir cinsel ilişkiden sonra çiftler birbirine sarılabilir, doyum noktasında vücutlarını birbirlerine bastırabilirler.
Bu tepkiler erkek tarafından cinsel ilişkiden memnun kalmasının ve kalıcı cinsel boyunduruğun bir işareti olarak algılanır.
İlk cinsel ilişki doyuma ulaşamamış bir halde kalan kadın için genelde sadece hayal kırıklığı ile sonuçlanır.
Freud'a göre kadının cinsel ilişkiden zevk alabilmesi için uzun bir zaman ve cinsel eylemin pek çok kez yaşanması gerekmektedir.
Kadının cinsel ilişkiden doyum alabilmesi için geçmesi gereken zaman dilimi erkek için bir tedirginlik kaynağı oluşturacaktır.
Ayrıca kadının ilk cinsel ilişkide canının yanması, onun bir daha tekrarlanması gerekmeyen ve düşmanca olan bir itkisini açığa çıkarabilmektedir.
Bu itkiye daha yakından bakacak olursak libidonun evrimini bakirelik tabusunun bir başka faktörü olarak ele almamız gerekecektir.

# Libidonun Evrimi
Bakirelik tabusunda incelenmesi gereken en önemli faktörlerden biri libidonun evrimidir.
Kadının ilk aşkı tipik olgularda baba olsa da temelde kocasından başka bir erkek olarak yorumlanabilir.
Koca ise her zaman ikame bir erkek rolünde olacaktır.
İlkel kabilelerde kızlığın bozulması için kutsal bir kişi görevlendirilerek erken dönemde duyulan cinsel motifin tekrar edilmesi sağlanır.
Aynı zamanda pek çok nevrotik kadında yapılmış psikanalizlere göre erken yaşta erkek kardeşe karşı küçük düşmüş hissettikleri bir evreden geçtikleri gözlemlenmiştir.
Bu evrede küçük kızlar, erkek kardeşlerine karşı duydukları öfke ve kızkançlığı açıkça ifade edememektedirler.
Hatta erkek kardeşleriyle eşit olduklarını kanıtlamak için onlara benzer davranmaya başlamaları bile görülmüştür.
İşte kadının cinsel ilişkisinin ardından kocasına karşı gösterdiği saldırgan tutumun temelinde daha önce yaşamış olduğu obje seçiminin etkisini görebiliriz.

Frenczi'nin yapmış olduğu paleo-biyolojik bir spekülasyona göre, başlangıçta cinsel birleşme birbirine benzer iki birey arasında gerçekleşmekteydi.
Fakat daha sonra bir taraf daha güçlü hale geldi ve zayıf olanı cinsel birleşmeye boyun eğmek durumunda bıraktı.
Bu boyun eğmişlikten duyulan öfke ise günümüzde de varlığını sürdürmektedir.
Kadınların bekaretini kaybetmesinin ardından duyduğu öfke günümüze kadar gelmiştir.
Bu sebepler genellikle ilk evliliklerinde ve ilk cinsel deneyimi bu evlilikte yaşıyorlarsa eğer; cinsel soğukluk duymaları ve mutsuz olmaları ihtimaller dahilindedir.
Bunun yanında ikinci evliliğin genellikle birinci evlilikten daha mutlu olduğu Freud'a göre çarpıcı bir gerçektir.
Burada öfke, ilk nesnede kendisini bitirmiştir ve arkaik tepki artık sonra ermiştir.

# Kadın Eşcinselliği Gelişimi Üzerine
Her ne kadar daha az göze batsa da erkek eşcinselliğinden daha az görülmeyen kadın eşcinselliği psikanalitik araştırmalar tarafından ihmal edilmiş durumdadır.
Her iki cinsiyette de fizikse "hermafroditizm" derecesi, psişik "hermafroditizm" derecesinden bağımsızdır.
Biraz daha detaya inmek gerekirse bu bağımsızlığın kadınlarda daha belirgin olduğu gözlemlenmiştir.
Şimdi Freud'un öncelediği bir vakayı kısaca inceleyip yine kendsinin psikanalitik bakış açısıyla inceleyeceğiz.
Bu vakadaki kişi çocukluğunda Oedipus kompleksini normal atlatmış ve yaşça büyük erkek kardeşini babasının yerine koymuştur.
Herhangi bir cinsel travması bilinmemektedir.
Latensi dönemde erkek kardeşiyle kendi cinsel organını kıyaslamasından doğal artçı etkiler kalmıştır.
13 yaşlarında iken parktaki küçük bir erkek çocuğuna karşı abartılı güçlü annelik hisleri beslemiştir.
Ancak kısa bir süre sonra çocuğa ilgisini yitirmiş ve olgun kadınlara ilgi duymaya başlamıştır.
Kısa bir süre sonra bu ilginin fark edilmesiyle birlikte babası tarafından şiddete uğramıştır.
Daha sonra annesi tekrar hamile kalmıştır ve küçük bir erkek kardeşi olmuştur.
Psikanalize göre sevilen kadın, kendi annesinin ikamesidir.
Genç kız tam da ergenlik çağındayken yani infantil Oedipus kompleksinin canlandığı yaşlardayken büyük bir hayal kırıklığı yaşamıştır.
Bir çocuk sahibi olmanın kuvvetli arzusu içindeyken annesinin hamile kalması onu rakibi olarak görmesine neden olmuştur.
Bu sebeple de kız babasından ve dolayısıyla bütün erkeklerden bir anda soğumaya başlamıştır.
Bu nedenle de libidosu başka bir hedef arayışı içine girmiştir.
Gerçek anneyle yapamadığı barışı ve duygu yükünü, tutkuyla bağlanabileceği bir ikame anne arayışıyla gidermeye çalışmaktadır.
Ayrıca bir kadınla birlikte olduktan sonra babasının öfkelenmesi, onun babasının nereden yara alacağını öğrenmesi konusunda iyi bir ipucu vermişti.
Bu sayede babasından intikam almanın da peşine düşmüştü.
Burada annenin kızının "yarıştan çekilmesini" takdir edermişçesine onu desteklediğini, babasının ise intikam hissini anlamışçasına öfkeye kapıldığını gözlemlemek mümkündür.
Daha sonra gerçekleşen kızın intihar girişimi ise psikanaliz şu şekilde açıklamaktadır: intihar eden kişi ilk olarak kendisiyle özdeştirdiği başka bir objeyi öldürerek başkasına yöneltmiş olduğu ölüm arzusunu kendine çevirmiştir.
Kişi bundan sonraki aşamalarda babasına ve erkeklere duyduğu derin öfkenin transferini psikanaliste yönlendirdiği için bir kadın doktora yönlendirilmiştir.

# Kadın Cinselliği
Normal Oedipus kompleksi evresinde çocuk, karşı cinsten ebeveynine sevecen bir tavırda olurken; karşı cinse karşı düşmanca bir tavır sergiler.
Bir erkek çocuk olduğunda bu izah daha da kolaylaşır.
Onun ilk sevgi objesi annesidir ve öyle de kalır.
Fakat kız çocuğunun bu dönemde sevgi objesi değişime uğrar.
Çünkü onun da ilk sevgi objesi annesidir.
Bu obje değişiminin nasıl olduğu henüz netlik kazanmamıştır.
Bu evre psikanalize göre fiksasyonlara ve bastırılmaya imkan sağladığı için nevrozun temelinde yatmaktadır.
Fakat kadınlarda hadım edilme kompleksinin arta kalan etkiler, erkeklerde hadım edilme kompleksinden kalan şeylere oranla çok daha karmaşık olabilmektedir.
Kadın bu şekilde erkeklerin üstünlüğü düşüncesine ve kendisinin hadım edilmişliğine isyan eder.
Bu isyan ediş şekillerinden birisi cinselliğe karşı genel bir tiksinti olarak ortaya çıkabilir.
Genel olarak kendi cinselliğinden ve onunla birlikte başka alanlardaki erkeksiliğinin önemli bir bölümünden vazgeçer.
Kadınlardaki bu "erkeksilik kompleksi" kimi zaman eşcinsel obje seçimiyle sonuçlanabilmektedir.

Bunun yanında bir başka örnekte kadınların babalarına benzer kişileri eş olarak seçtiklerini ve onları babaları yerine koydukları gözlemlenmiştir.
Yine bu kişiler kocalarıyla, anneleriyle kurmuş oldukları kötü ilişkiyi tekrarlayabilmektedirler.
Bu duruma regresyon vakası denilmiştir.
Pek çok kadının gençlik yıllarında annelerine karşı verdikleri mücadelenin benzerinin kocalarıyla tekrarlanması söz konusudur.

# Küçük Kızlarda Mastürbasyonun Yasaklanması
Küçük kızların fallik dönemlerinde klitoral mastürbasyonu keşfettikleri sıkça görülür.
Burada mastürbasyonu kendilerini keşfetme sürecinde bulurlar ve hayal gücünden yoksundur.
Klitoral mastürbasyonun başlamasında bebek odası hijyeninin oynadığı rol hayli sık rastlanan ve anneyi ve babayı baştan çıkarıcıya dönüştüren bir fanteziye yansıyabilir.
Mastürbasyonun yasaklanması onu yasaklayan kişiye -genellikle anneye- karşı bir öfkeye sebep olur.
Bu ayrıca daha sonra anneyle özdeştirerek onun yerini dolduran anne ikamesine karşı bir başkaldırı nedeni de olabilmektedir.
Serbest cinsel etkinliğinin kısıtlanmış olması yüzünden hissedeceği öfke, kişinin annesinden uzaklaşmasında çok büyük bir önem arz eder.
Burada farklı bireylerde çok farklı tavırların, aynı bireyde ise karşıt tavırların iç içe geçmiş olabileceğini de hatırlatmakta fayda vardır.
Duygusal kateksislerdeki ikircikliğin evrensel geçerliliğe sahip bir yasa olduğunu veya bir kişiye sevgi duyabilme kapasitemizin, ona eşdeğer büyüklükte bir nefretle mümkün olacağını söylemek mümkün değildir.
Normal yetişkinler bu iki durumu birbirinden ayırabilirler.
Yine de erotik yaşamın ilk evrelerinde, çift değerlilik açıkça bir kural halindedir.
Ayrıca objeleriyle olan sevgi ve nefretin birbirini dengelemesi, günümüz obsesyonel nevrotiklerin karakteristik bir özelliğidir.
İlkel ırklarda da bu çift değerliliğin ağır bastığını söylemek mümkündür.

# Küçük Kız Annesinden Ne Gereksinmektedir?
Freud, libidonun evrimine verdiği önemi yukarıda belirtmiştir.
Her evrede oluşan libido enerjisinin, kız çocuğunun annesine güçlü bağlılık duyduğu zamanda ne olarak ortaya çıktığı dikkat çekicidir.
Bir çocuğun annesiyle olan ilişkisindeki ilk tecrübeleri pasif bir karaktere sahiptir.
Çocuk annesi tarafından emzirilmekte, beslenmekte, temizlenmekte ve giydirilmektedir.
Aynı zamanda bütün bunların yerine getirilmesi de annesi tarafından öğretilmektedir.
Libidonun bir kısmı tam da bu tecrübelere asılır ve onlarla bağlantılı tatminlerin tadını çıkarır.
Bir kısmı ise pasif durumdan etkin bir duruma gelmek için mücadele vermektedir.
İlk olarak pasif emmenin yerini aktif emme alır.
Daha sonra giyme ve beslenme gibi ihtiyaçlarını kendi yapmak için mücadele verir.
Hatta kız çocuklarının genellikle bu etkin arzularından dolayı annelerini çocuk olarak gördükleri oyunlar oynamaları da sık gözlemlenir.
Küçük kızların anneleriyle olan ilişkilerinde cinsel etkinlik kronolojik olarak oral, sadistik ve son olarak anneyi hedef alan fallik eğilimlerle kendini gösterir.
Burada erkek çocuğunkiyle aynı libidinal güçlerin iş başında olduğunu ve aynı yolları izlediğini söylemek mümkündür.

# Okurun Yorumu
***Bakirelik her zaman değerli bir olgu olmayı başarmıştır.
İster tabu diyin, ister çağdışılık, farketmez.
Her erkek kadının geçmişini merak ederek ilişkiye başlar.
Eğer erkek ciddi bir ilişki istiyor ve kadınla evlenme yoluna girmeyi düşünüyorsa, daha çok merak edecektir.
Sormasa bile sürekli aklına gelecek ve bunu kafasında hayal edecektir.
Bakirelik önemli bir konudur.
Yine de hibçir kadına bu dayatılmamalıdır.
Özgür irade ile yaratılmış ve dünyaya bırakılmış canlılar olarak, diğer fanilerin kadınlar üzerinde hiçbir yetkisi ve hükmü olamaz.
Tek hüküm sahibi yaratıcıdır.***
