# Giriş
Günümüzde ABD topraklarında Anasazi ve Cahokia'da, Orta Amerika'nın Maya şehirlerinde, Güney Amerika'nın Moche ve Tiwanaku yerleşimlerinde, Antik Yunan'daki Miken ve Girit'teki Minos uygarlıklarında, Afrika'nın Büyük Zimbabve'sinde, Asya'nın Angkor Wat ve Harappan İndus Vadisi şehirlerinde, Pasifik Okyanusu'ndaki Paskalya Adası gibi yerlerdeki toplumların önemsiz küçülmeler değil, ciddi boyutta birer çöküş yaşadıkları konusunda çoğu kişi hemfikirdir.
Böyle trajik bir son mevcut refah dolu toplumların da başına gelebilir mi?
Acaba geleceğin turistleri, New York'un paslı ve yıkık gökdelen kalıntıları arasında yürürken, bugünkü insanların ağaç ve sarmaşıkların ele geçirdiği Maya harabeleri arasında yürüdüğünde hissettiği duyguları mı yaşayacak?

Medeniyetlerin ayakta kalması ya da yıkılması bir anlamda devletlerin ve milletlerin kendi seçimleridir.
Ekolojik intihar olarak nitelendirebileceğimiz bu bilinçsiz gidişatın gerçekliği son zamanlarda arkeologlar, iklim uzmanları, tarihçiler, paleontologlar (fosil bilimcileri) ve polinolojistler (polen bilimcileri) tarafından yapılan araştırmalarla kanıtlanmıştır.
Ekolojik denge üzerinde farklı derecelerde hasar yaratmış olsalar da eski toplumların yaşadıkları çevreye zarar vererek kendi geleceklerini etkiledikleri süreç, sekiz ana kategori altında incelenebilir:
1. Ormansızlaşma ve yaşam alanlarının tahrip edilmesi
2. Toprakla ilgili sorunlar
3. Su yönetimi sorunları
4. Aşırı avlanma
5. Deniz ürünlerinin aşırı tüketimi
6. İnsanın beraberinde getirdiği bitki ve hayvan türlerinin yerel türlere olan olumsuz etkisi
7. İnsan nüfusunun aşırı artışı
8. İnsanların her birinin yaşam ortamına getirdiği yükün artması

# İnsanın Doğaya Etkisi
Yaratıcı olan, verimli çalışan ve hatırı sayılır avcılık becerilerine sahip olan Homo sapiens türü için çevresel ve doğal kaynakları sürdürülebilir bir biçimde yönetmek, 50.000 yıl öncesinde de zordu.
İster Avustralya kıtası, ister Kuzey Amerika, Güney Amerika, Madakaskar, Hawai veya Yeni Zelanda olsun, daha önceleri üzerinde insan barındırmayan her toprak kütlesinin insanlarca kolonileştirilmesinden hemen sonra, insan korkusu nedir bilmeyen ve öldürülmesi kolay olan veya insanlarla gelen zararlılara veya hastalık türlerine bağışıklığı olmayan büyük hayvan türlerinin hepsinin nesli, tükenme eğilimi göstermiştir.
Çevre ve doğal kaynakları aşırı tüketme tuzağına her toplumun düşebileceği yadsınamayacak bir gerçektir.

Çevre ve doğal kaynaklara verilen z ararın, bir toplumun çöküşündeki tek sorumlu olduğunu söylemek de yanlıştır.
Çöküş sürecinde başka unsurlar da rol oynamaktadır.
Bu bağlamda, şimdilerde çöevresel çöküş olarak kabul edilen olayları anlayabilmek için, buna katkıda bulunan olası unsurları beş boyutlu bir çerçeveye oturtmak faydalı olacaktır.
Bunların dördü (çevreye verilen zarar, iklim değişimi, düşman komşular ve dost ticaret ortakları) belirli toplumlar için alakasız olabilir.
Ancak beşincisi, yani toplumun çevre sorunlarına verdiği tepki, sadece önemli değil aynı zamanda daima belirleyici bir unsurdur.

Çevreyle ilgili olsun ya da olmasın, toplumun içinde bulunduğu sorunlara verdiği tepki çok önemlidir.
Farklı toplumlar, benzer sorunlara farklı yaklaşıp farklı tepkiler verir.
Mesela, geçmiş toplumlarda ormanların yok edilmesi sorunu pek çok yerde görülürken bazıları bunun üstesinden gelemeyip çökmüş, bazıları ise sorunu çözerek gelişimini sürdürmüştür.
Birbirinden bu kadar farklı sonuçlara ulaşılmasının nedeni, sorun karşısında toplumun verdiği tepkidir.
Bu tepkiler toplumun siyasi, ekonomik ve sosyal kurumlarıyla kültürel değerlerine bağlıdır.

# Paskalya Adası'nın Yok Oluş Hikayesi
Paskalya Adası'nın yok oluşu güzel bir örnektir.
Paskalya Adası dendiğinde, akla ilk olarak gizemli heykel ve platformlar gelir.
Polinezya bölgesinde sıkça karşılaştığımız böylesi yapıların, neden Paskalya Adası'ndaki toplumsal yaşamın bu denli odağında olduğu, buraya yerleşenlerin niye tüm kaynaklarını bu uğurda harcayıp en büyüklerini yapmaya çabaladığı soruları, adanın gizemini arttırmaktadır.
Bunun birçok sebebi olabilir.
Öncelikle, adada bolca bulunan Rano Raraku tüfü, tüm Pasifik'te işlemesi en kolay taş olma özelliğindedir.
Fakat daha da önemli bir neden, Paskalya Adası'nın coğrafik olarak tecrit edilmiş olmasıdır.
Diğer adalardaki kabile reisleri, enerjilerini adalar arası faaliyetler üzerine harcarken, Paskalya Adası yerlileri diğer adalara uzak, hatta neredeyse erişilmez olduklarından, varoluşlarını bu heykellerin en görkemlilerini yapmak üzerine temellendirmişlerdir.
Adadaki kabileler, daha büyük heykeller yapabilmek için birbiriyle yarışmıştır.
Kabile reisleri de insanlarının inançlarını bu rekabet uğruna istismar etmişlerdir.
Bu heykellerin dikilmesi için ağaç liflerinden yapılan çok kalın ve uzun halatlar gerektiğinden çok miktarda ağaç kesilmesi gerekmiştir.

Bu durum, Adalıların birçok kayıp vermesine yol açmıştır.
Ormanlar yok olunca, bazı kuş türleri adayı terk etmiş; dolayısıyla mefruşat malzemesi olarak kullanılan kuş tüyü, ağaç kabuğu gibi ham maddeler kaybedlimiştir.
Şifalı bitkilerin yok olması, ada halkının sağlığını, orman meyveleri ve yemişlerinin kayboluşu da beslenmelerini doğrudan etkilemiştir.
Ağaçlar kalmayınca kano yapımı da sona ermiş, ticaret durma noktasına gelmiştir.
Yabani olarak elde edilen gıdalar ve kanosuz avlanılamayan balıklar olmayınca, yeterli yiyecek bulmak zorlaşmıştır.
Ağaçların kesilmesi toprak erosyonuna neden olduğundan, tarım mahsulleri de azalmıştır.
Sonunda, kendilerini tanrılarla akraba olarak gören kabile reislerinin bereket dualarının boşa çıktığını gören savaşçıların isyanıyla, adada iç savaş başlamıştır.

Avrupalıların gelişiyle bulaşıcı hastalıklar da adaya ulaştığından, salgın sonucunda çok sayıda insan hayatını kaybetmiştir.

Hayatta kalanların yarısı da Perulular tarafından köle olarak madenlerde çalışmak üzere kaçırılmıştır.
Kaçırılan insanların da çoğu, tutsakken hayatını kaybetmiştir.
Katolik misyonerler 1872'de adaya yerleştiğinde, yerli nüfusun sayısı 111'e inmiştir.
Bu arada batıdan gelen gemilerle adaya ulaşan fareler, kalan kuş türlerinin de yok olmasına sebep olur.
Ormanların yok edilmesiyle başlayan bu süre., tüm bir toplumun çöküşüyle sona ermiştir.
Paskalya Adası'nın çöküşünün ardında, insanın çevreye olan etkileri ve bu etkilerin arkasındaki kabileler arası siyasi, sosyal ve dini etkenler, kabileler ve reisler arasındaki çekişme ve rekabet, en önemlisi de başka bir yere göç edebilecek imkanlarının olmaması yatar.
Paskalya Adası'nın yaşadıkları, bir toplumun kaynaklarını aşırı tüketerek düşeceği durumu net bir şekilde gösteren etkileyici bir örnektir.
Paskalya Adası ve modern dünya arasında ürkütücü şekilde bariz paralellikler vardır.

# Nüfus, Coğrafya ve Yetersiz Gıdanın Etkileri
Mangareva toplumunu da kısa sürede iç savaş ve kronik açlıkla yüz yüze bırakan nedenler ise fazla nüfus ve yetersiz gıdadır.
Burada yaşayan insanlar, bir süre sonra protein ihtiyaçlarını karşılamak için yamyamlığa başlamıştır.
Doğu ve Batı Mangareva'daki küçük askeri diktatörlüklerin, 10 km uzunluğunda bir adanın hakimiyeti için sürekli savaşması, bu kadar trajik sonuçlar doğurmamış olsa, komik dahi gözükebilirdi.
Yerlilerin elinde kano inşa edecek ağaçları olduğunu varsaysak bile, böylesi bir siyasi karışıklık ortamında kanolarla okyanus seferlerine çıkmak için işgücü ve erzak toplamak oldukça zor olmalıydı.

Merkezi bir konuma sahip Mangareva'nın çökmesi, Marquesas, Societies, Tuamotus, Pitcairn ve Henderson Adaları'nı birbirine bağlayan Doğu Polinezya ticaret ağının çözülmesine neden oldu.
Sosyal ve siyasal karmaşaya ve de kanolar için gerekli olan kerestenin yok olmasına neden olan çevresel hasar, Güneydoğu Polinezya'daki adalar arası ticareti sona erdirdi.
Ticaretin kesilmesiyle, Mangarevalılar'ın sorunları daha da ciddileşti.
Pitcarin ve Henderson yerlileri için bu gelişimin sonuçları daha da vahim olmuştur.
Bu sürecin sonunda o adalarda yaşayan kimse kalmamıştır.
Pitcairn ve Henderson nüfuslarının ortadan kaybolmasının ardında, büyük olasılıkla Mangareva ile olan ilişkilerin kesilmesi yatar.

ABD'nin Güneybatısına bakıldığında ise, çökmüş olan bir değil, birden çok kültürden söz edilebilir.
Buradaki toplumların başından, değişik zaman ve mekanlarda bölgesel çöküşlerden, köklü yeniden yapılanmalara veya yerleşimlerini terk etmeye kadar varan birçok olay geçmiştir.
Peki, birbirine komşu sayılacak toplumlarda böylesi gerilemelerin veya ani değişikliklerin sorumlusu ne olabilirdi?
Yapılan açıklamaların en popülerleri arasında, çevreye verilen zarar, kuraklık, savaş ve yamyamlık vardır.
Çoklu unsurlardan da söz edilebilir, ancak temelde bir tane ana sorun vardır: ABD'nin Güneybatısı tarım açısından kırılgan ve marjinal bir coğrafyadır.
Yağmur rejimleri tutarsızdır, toprak çabuk yorulur ve ormanların gelişmesi çok uzun zaman alır.
Bu koşullarda, bölgede bu kadar karmaşık tarım toplumlarının gelişmesi hayret vericidir.
Anasaziler'in ve bölgedeki diğer toplumların çöküşü, insanın çevreye getirdiği yükle iklim değişikliğinin ortak etkisini göstermek açısından, dolayısıyla sonu savaşa kadar varan çevre ve nüfus sorunları, ithalat ve ihracata bağımlı kendine yetemeyen karmaşık toplumların güçlü ve zayıf yanlarını göstermek açısından, nüfus ve güç anlamında zirve yaptıktan hemen sonra çöken toplumlar gibi bu kitabın iskeletini oluşturan kavramlar bakımından, fazlasıyla aydınlatıcıdır.

# Maya Toplumunun Çöküşü
Maya bölgesi günümüzde Meksika'nın ortasından Honduras'a kadar uzanan ve Orta Amerika olarak bilinen Antik Amerika yerlilerinin kültürel coğrafyasının bir parçasıdır.
Maya toplumu, diğer Orta Amerikalı toplumlara benzerlik göstermektedir.
Örneğin, Batılıların da hayretle karşıladığı bir gerçek, Orta Amerikalı toplumların, başta metal aletler, makara sistemleri, basit mekanik gereçler, tekerlek, yelkenli kayıklar ve yük taşıyacak kadar cüsseli evcil hayvanlardan yoksun olmalarıydı.
O görkemli Maya tapınaklarının tamamı tahta aletler ve insan gücüyle inşa edilmişti.
İlginç olan başka bir şey, Maya kültürüne atfedilen birçok bilgi ve becerinin, Orta Amerika'nın başka bölgelerinden ithal edilmiş olmasıdır.
Bunlardan bazıları, düzenli tarım, şehirleşme, yazı, çanak-çömlekçilik ve de takvimdir.
Maya bölgesinde çanak çömlek yapımı M.Ö. 1000, sağlam yapılar M.Ö. 500, yazı ise M.Ö. 400 yılına kadar bulunmamaktadır.

Klasik Maya olarak adlandırılan dönemin, krallar ve hanedanların varlığına dair kanıtların ilk olarak rastlandığı M.S. 250 dolaylarında başladığı kabul edilir.
Bu tarihten itibaren M.S. 8. yüzyıla kadar, Maya nüfusunun, yaptıkları anıtların, binaların ve diğer eserlerin neredeyse katlanarak arttığı görülmektedir.
En büyük anıtlar Klasik Maya olarak bilinen dönemin sonuna doğru inşa edilmiştir.
Kalıntılara bakılacak olursa karmaşık bir toplumu işaret eden bu faaliyetlerin M.S. 9.yy boyunca hızla azaldığı ve M.S. 909 yılında neredeyse tamamen sona erdiği anlaşılır.
Bu gerilemeye Klasik Maya'nın çöküşü adı verilir.

Maya çöküşüne sebep olan önemli unsurlardan bazıları savaşlar ve kuraklıktır.
Arkeologlar, uzunca bir süre, Mayaların sakin ve barışçıl bir toplum olduğu kanısındaydı.
Günümüz araştırmaları ışığında, Maya savaşlarının çok kanlı, uzun süreli ve birçok kez çözümsüz olduğu söylenebilri.
Gıda kıtlığı ve ulaşım sorunları nedeniyle, hiçbir Maya beyliği tüm idare eedebilecek bir imparatorluk kurmakta başarılı olamamıştır.
Savaşların, Klasik Maya Çöküşü sırasında yoğunlaştığı bilinmektedir.

Maya Çöküşünü daha iyi anlamak için başka bir fenomen de belli aralıklarla baş gösteren kurak dönemlerdir.
Radyokarbon tarihlendirmesi gibi bilimsel yöntemler, Maya bölgesinin M.Ö. 5500-500 tarihleri arasında yağışlı, M.Ö. 475-250 arasında kurak, bu tarihte M.S. 600'e kadar yağışlı ve sonrasında göreceli olarak kurak bir iklime sahip olduğunu; son 7000 yılın en ciddi kuraklığının ise M.S. 760 dolaylarında yaşandığı ve M.S. 800'de zirveye çıktığını göstermektedir.
Bu son kuraklık, Klasik Maya çöküşüne fazlasıyla yakın bir dönemde meydana gelmiştir.

Klasik Maya çöküşüne yol açan nedenler, şu şekilde özetlenebilir;
1. Mevcut doğal kaynakların nüfus artışı karşısında yetersiz kalması
2. Ormansızlaşma ve zaten kısıtlı olan tarım arazilerini daha da azaltan erozyon
3. Sınırlı kaynaklar ve yoğunlaşan nüfus nedeniyle artan husumet ve kavgalar
4. Savaş halinin tarıma uygun arazi miktarını daha da sınırlandırması
5. Kralların ve diğer idarecilerin, toplumlarının sürekliliğini tehdit eden bariz sorunları fark etmemesi veya etkili biçimde idare edememesi.

# Viking Kolonileri
Kuzey Atlantik'teki adalara dağılan altı Viking kolonisi, aynı atadan farklı toplumlar kurulması anlamında birbirine paralel olarak gerçekleşmiş altı deney gibidir.
Bu denemelerin altısının da çok farklı sonuçları olmuştur.
Orkney, Shetland ve Faroe kolonileri, varlıkları bir an olsun tehlikeye düşmeden bin yıldan fazla bir süredir yaşamlarını devam ettirmektedir.
İzlanda kolonisi de bir şekilde hayatta kalmayı başarmış, ancak büyük fakirlikler ve zorluklar atlatmıştır.
Grönland İskandinavları, 450 yıl sonra yok olmuştur.
Vinland kolonisiyse kuruluşunun ardından on yıl geçmeden terk edilmiştir.
Böylesi farklı sonuçlar elde edilmesine neden olarak, dört temel çevresel değişken sayılabilir:
1. Norveç ve Britanya'dan mesafe veya yelkenliyle seyehat süresi
2. Vardıkları yerlerdeki yerlilerin (eğer o sırada varsa) gösterdiği direniş
3. Başta coğrafik enlem ve yerel iklim olmak üzere, tarıma elverişlilik
4. Başta erozyon ve ormansızlaşmaya yatkınlık olmak üzere, çevrenin hassasiyeti

Vinland kolonisinin, 10 yıldan kısa süre içinde başarısız bir biçimde terk edilişiyle ilgili en önemli nokta, Grönland kolonisini 450 yıl sonra başarısızlığa götüren unsurların hızlı çekimde kaybedilmiş bir kopyasını andırmasıdır.
İskandinav Grönland'ının İskandinav Vinland'ından çok daha uzun bir süre yaşamasının nedeni, sadece Norveç'e daha yakın oluşu değil, aynı zamanda ilk birkaç yüzyıl boyunca yerliler tarafından rahatsız edilmemiş olmalarıdır.
Fakat, biraz ılımlı da olsa, Vinland'ın problemleriyle Grönland da yüzleşmek durumunda kalmıştır.
Bu sorunlar, tecrit edilmiş coğrafik konumları ve İskandinavların bölgedeki Kızılderili kabileleriyle iyi ilişkiler kurma konusundaki beceriksizliktir.
Kızılderili yerliler olmasaydı, belki Grönlandlılar ekolojik sorunlarının üstesinde gelebilir ve Vinland kolonisi varlığını sürdürebilirdi.
Böyle bir durumda Vinland'da nüfus patlaması olabilir, İskandinavlar M.S. 1000'den sonra tüm Kuzey Amerika bölgesine yayılabilirdi.

Viking soyunun Grönland'ı terkediş hikayesinde, İnuitler'in rolü de inkâr edilemez.
Grönland Vikingleri İnuitlerden bir şeyler öğrenmiş veya onlarla ticaret ilişkileri kurmuş olsaydı, yaşamlarını sürdürebilme şansları artacaktı; ancak böyle bir girişimde bulunmadılar.
Başka bir deyişle, İnuit saldırıları veya tehditleri, Vikinglerin bu bölgede varlığını sürdürmesine engel olan başlıca neden de olabilir.
Mayıs ayında toplanan kabuklu deniz canlıları ve avlanılan foklar da Grönland İskandinavları'nın varlığını sürdürebilmesi için elzemdi; çünkü tam o sırada bir evvelki yazdan kalan süt ürünleri ve geçen sonbahardan kalan ren geyiği eti stokları bitmek üzere olurdu.
Ancak, çiftliklerde kar henüz kalkmadığı için, besi hayvanlarını dışarı salmak mümkün değildi.
Henüz yavrulamamışlardı ve süt vermiyorlardı.
Fokların göç yollarında bir değişiklik veya bu foklara erişimlerinin kesilmesi, İskandinavları açlık tehlikesine daha da yaklaştırmış olabilir.
Art arda gelen birkaç soğuk yaz mevsimi ve bunun sonucu yemlik üretiminin düşük olduğu gib dönemde bazı şeylerin ters gitmesiyle, Grönland İskandinavlarının geleceğinin belirlendiği söylenebilir.

Grönland'da açlık tehlikesiyle yüzleşenler sadece İskandinavlar değildir.
İnuitler de aynı risklerle karşı karşıyaydı.
Peki, İnuitler İskandinav komşularından süt ürünleri edinerek, diyetlerini çeşitlendirip riskleri azaltamaz mıydı?
Ya da birbirlerine destek verebilecekken, bu iki kavim neden daha Orta Çağ'da iken ticaret ilişkileri kurmadı?
Hem İnuitler'in hem de İskandinavlar'ın sadece kavimler arası evliliğe değil, birbirlerinden bir şeyler öğrenmeye bile olan kapalılıkları bu durumu açıklayabilir.
(Yine karşımıza cehalet çıktı, hadi bakalım.)

# Sendeleyen Dev: Çin
Çinli liderler, bir zamanlar insanoğlunun doğaya hükmedebileceğini ve bunun bir gereklilik olduğunu düşünürdü.
Onlara göre, çevreye verilen zarar sadece kapitalist toplumların başına musallat olurdu ve sosyalist toplumlar, böylesi dertlere karşı bağışıklığa sahipti.
1983'te çevre koruma, kağıt üzerinde temel bir ulusal prensip olarak ilan edildi.
Ancak yürürlüğe konan çevre koruma kanunları, etkin bir biçimde uygulanamadı.
Bugün, Çin'de meydana gelen kum fırtınaları sebebiyle yılda 540 milyon dolar, asit yağmurları nedeniyle yok olan orman ve tarım ürünleri anlamında 730 milyon dolar zarar meydana gelmektedir.
Çevresel zararın, ülkeye daha ciddi faturaları da vardır.
Pekin'i kum ve tozdan korumak için ağaçlardan oluşan bir yeşil halka yapmanın maliyeti 6 milyar dolardır.
Haşerelerin neden olduğu tarımsal zarar ise yıllık 7 milyar dolar civarındadır.
1996 sel felaketinin ülkeye tek seferlik zararı 27 milyar dolar, çölleşmenin yol açtığı doğrudan zarar 42 milyar dolar, su ve hava kirliliği kaynaklı yıllık kayıplar ise 54 milyar dolar civarındadır.
Sadece son iki rakamın toplamı, Çin'in bugünkü GSYİH'nin %14'üne denk gelmektedir.

Kentsel alanlarda yaşayan Çinliler'in kanındaki kurşun seviyesi, dünyanın diğer yerlerinde fazlasıyla tehlikeli kabul edilen seviyenin tam iki katıdır.
Böylesi bir kirlilik oranı, çocukların zihinsel gelişimini doğrudan etkileyebilecek bir seviyedir.
Hava kirliliğinin yılda 300.000 insanın hayatına mâl olduğu ve sağlık sistemine 54 milyar dolarlık bir yük getirdiği hesaplanmaktadır.

Chevron'un Kutubu'ndaki petrol sahası, Papua Yeni Gine'deki en sıkı korunan ve denetlenen milli park olma özelliiğine sahiptir.
Chevron eğer petrol faaliyetlerinden elde ettiği kârı azaltacak çevre politikalarına para harcayacak olsaydı, hissedarları şirketi dava ederdi.
Anlaşılan o ki, yapılan hesaplar uygulamaya alınan bu politikaların uzun vadede petrol faaliyetlerinden daha kârlı olacağını işaret etmekte.
Alınan bu önlemlerin büyük çevre felaketlerini önlemedeki etkinliği çok önemlidir.
Aynı zamanda sıkı bir kuş gözlemcisi olan Chevron güvenlik yetkilisine, bu politikaların uygulamaya alınmasına neyin neden olduğunu sorulduğunda, şu kısa ve net cevabı vermiştir: "Exxon Valdez, Piper Alpha ve Bhopal".

Bu üç şey dünyanın bilinen, en çok tartışılan ve en maliyetli endüstriyel kazalarıdır.
Her biri sorumlu şirketi milyarlarca dolar zarara uğratmış; hatta Bhopal kazası Union Carbide Şirketi'nin bağımsız bir şirket olarak kalmasını olanaksız hale getirmiştir.
Chevron ve bazı başka çok uluslu petrol şirketleri, bu önlemler için yılda birkaç milyon dolar harcayarak, uzun vadede böylesi bir kaza sonucu milyar dolar kayıp verme riskini azaltmaktadır.
**Çünkü kirliliği temizlemek, kirliliği önlemekten her zaman daha pahalıdır.**

# Son Özet
Geçmiş toplumlardan çıkarılabilecek dersler ve günümüzde hızla ilerleyen olumsuzluklara bakıldığında, karşı karşıya olunan bir düzine çevre sorunu olduğu görülmektedir.
Bunların bazıları şu şekildedir:
1. Doğal yaşam alanlarının yok edilmesi
2. Doğal gıdalarda azalma
3. Biyo-çeşitliliğin ve yabani türlerin yok edilmesi
4. Toprak kaybı
5. Enerji kaynakları sorunu
6. Su kaynakları sorunu
7. Güneş enerkisinin boşa harcanması
8. Kimyasalların çevreye verdiği zararlar
9. Yabancı türlerin yok olması
10. Artan sera gazı salınımı
11. Nüfus artışı
12. İnsanın çevreye olan etkisi

Bu çevresel sorunların hepsi halledilmediği sürece, insanlık sorun yaşamaya devam edecektir.
Bunu yapabilmek için de yaşam tarzını değiştirmek şarttır.
Dünya toplumunun şu anki gidişatını sürdürebilmesi mümkün değildir.
Dünya kaynaklarının kendini yenileyebilmesi, yeryüzünde yaşamın ve insan uygarlığının sürdürülebilmesi için, bu on iki sorundan sadece biri bile önümüzdeki on yıllarda tüketimde kısıtlamaya gidilmesini gerektirmektedir.

Bu sorunlar, bir şekilde bugünün gençlerinin ömrü içerisinde çözülmek zorundadır.
Esas soru bunların hoş yollarla mı, yoksa insan ve seçimi dışındaki savaş, açlık, soykırım, salgın hastalıklar ve toplumların çöküşü gibi nahoş yollarla mı çözüleceğidir.
Tüm bu karamsar olaylar, insanlık tarihi boyunca yaşanmıştır.
Olumsuz olayların oluşma sıklığı, çevrenin bozulması, nüfusun yarattığı baskı ve sonucunda meydana gelen yoksullukla siyasi istikrarsızlığa bağlı olarak artar.

Şu anda gelişmiş ülkelerin keyfini sürdüğü ekonomik refah, yerine koyulamayacak kaynakların kullanılması sebeplidir.
Mayalar'ın ya da Anasaziler'in çöküşüne bakıldığında, hatta yakın tarihte SSCB'nin çöküşü incelendiğinde, bir toplumun tepetaklak devrilmesinden sadece birkaç on yıl öncesinde refah ve güç düzeyinin zirveye ulaştığı görülmektedir.
Bunun nedeni basittir: maksimum nüfus, refah ve kaynak tüketimi ve atık üretimi çevre üzerinde maksimum etki demektir ki, bu da sınıra yaklaşıldığını gösterir.
Dolayısıyla, toplumların zirvede oldukları dönemi takiben hızlı bir çöküşe geçmeleri tesadüf değildir.
Günümüz insanları, geçmiş toplumların hatalarından ders çıkarma şansına sahiplerdir.
Daha önce hiçbir uygarlık böylesi kapsamlı bir avantaja sahip değildi.
İyiye doğru bir fark yaratmak adına, yeterli sayıda insan bu büyük fırsatı değerlendirmelidir.


***Bu kitabın birçok noktasına katılmakla beraber, asıl dünya ve toplum çöküşüne gidenlerin para babaları olduğunu da gayet net bir şekilde görebiliriz. Sera Gazı salınımını azaltmaktan bahsediliyor ve bu ineklerin ve davarların osurmalarından dolayı çok fazla sera gazı çıktığını söylüyorlar. Bunu en çok dile getirenlerden biri de Bill Gates. Bunun için de bu canlı hayvanlar kesilecek ve tamamen yok edilecek, artık yapay ete geçiş yapılacak. Neden? Çünkü böylesi daha sağlıklı. (Yersen). Konu Sera Gazı Salınımı ise, siz önce gidin de paralarınızı katlamak için kullandığınız fabrikalarınıza kaliteli bacalar taktırın. Fabrika atıklarınızı Deniz ve Okyanus kenarlarına dökmeyin. Madem konu çevre düzenlemesi, o halde önce bu insanların yaşam alanlarını nasıl BOKA çevirdiğinizi kabul edin ve önce siz kendinizi değiştirin.***
