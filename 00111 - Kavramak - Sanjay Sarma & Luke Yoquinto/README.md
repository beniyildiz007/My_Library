Hepimizin bildiği üzere IQ testlerinin kulanımı, Lewis Terman'ın zekayı sabit ve kalıtsal gören bakış açısının yaygınlaşmasıyla birlikte, okullar dahil olmak üzere birçok yerde popülerleşti.
Ancak zeka testi gerçekten de öngördüğü gibi kişinin potansiyelinin tamamını yansıtabilir mi?
Sarman'ın bu konuda şüpheleri var; IQ testlerinin doğasında olan kusurların ve önyargıların buna engel olduğunu iddia ediyor.
Ona göre, zeka şekillendirilebilir ve çevreseş faktörler kadar kişinin deneyimlerinden de etkilenerek değiştirilebilir.
Ona göre, sosyoekonomik durumdan, kirlilik ya da yetersiz beslenmeye kadar birçok dış faktörün etkisini yok saymak, IQ testlerinin doğasını kusurlu yapar.
Zekanın sabit görüldüğü IQ testleri, çevresel zorluklarla karşı karşıya kalanlara istemeden de olsa dezavantaj yaratabilecek durumların önünü açar; akut stres ve diğer birçok etkinin öğrenci üzerindeki performansını görmezden gelir.
Sarma, geriye dönük bu başarı sınavlarının, eğitimdeki eşitlik sistemini zedelediğini ileri sürer; öğrencilerin ve eğitimcilerin, öğretilenleri yeniden nasıl değerlendirmesi gerektiğini tartışır.
Eğitimi daha geniş bir öğrenci kitlesi için erişilebilir ve etkili kılmak amacıyla, bilişsel bilim ilkelerine dayanan, öğrenme konusunda daha kullanıcı dostu bir yaklaşım önermektedir.
Onun teorisi, gereksiz bilişsel engelleri tanımlayıp onları ortadan kaldırarak, öğrenmenin derinliğini, genişliğini ve titizliğini artırmanın bir yolunu arar.

# Öğrenme Bölünmesi
Hiç MIT'deki 2.007 dersinin işlenişini duydunuz mu?
Bu ders, uygulamalı yaklaşımıyla tanınan bir makine mühendisliği dersi; Profesör Amos Winter'in önceliğinde kurulmuş, görece tuhaf bir ders işlenişine sahip.
Sınıf, her bahar döneminin sonunda bir robotik yarışmasıyla sonuçlanan rekabetçi bir yapı etrafında dönüyor.
Bu özellik, öğrenciler arasında bir stres katmanı oluştursa da bu stres onların öğrenme deneyimini oluşturacak türden bir stres denilebilir.
Dersin işleniş tarzı, sınıfta öğretilen herhangi bir teoriyi hemen o an uygulamayı gerektirir.
Eğer bir grup bunu başaramaz ise rakipleri bunu yapacaktır.

Bu ders, öğrencilerin bilgilerinin gerçek dünyadaki mühendislik güçlerine dönüştüğünü görme deneyimini sağladığı ve bu deneyimle birlikte öğrenileni uygulamanın verdiği motive etme yeteneği nedeniyle kendi alanının eşsiz bir örneğidir.
Geleneksel eğitimdeki öğrencinin pasif tutumuna meydan okur, öğrencilerine yalnızca geleceğe yönelik değil, o anda da uygulayabileceği yararlı bilgiler sağlar.

Edward Thorndike, geleneksel eğitim psikolojisinin temelini oluşturan Amerikalı bir psikolog.
Onun çığır açan Etki Yasası, 1900'lerin başlarından bugüne dek hem eğitm hem de psikoloji alanında silinemez izler bırakmıştır.
Etki yasası, uyaranın verdiği tepkiye bağlı olarak ortaya çıkan sonucu inceleyen bir teoridir.
Thorndike'ın teorisine göre, *davranışların sonucnda birey haz alırsa, onunla uyarak arasındaki bağ güçlenirdi.*
Aynı şekilde, davranışın sonucunda rahatsız edici bir etki ortaya çıkarsa, bireyle uyaran arasındaki tepki bağı zayıflardı.
Thorndike'ın davranışçı teorileri hem kitle eğitimini hem de deneysel psikolojiyi etkiledi.
Hemen ardından, John B. Watson, zihni yalnızca uyaranlar ve gözlemlenebilir davranışlar açısından açıklamaya çalışarak "davranışçılığı" tanıttı.
B.F. Skinner, bir Skinner Kutusu ve öğretim makineleri kullanarak Thorndike'ın çalışmalarına devam etti.

Thorndike'ın Etki Yasası eğitimin standartlaştırılmasında önemli bir rol oynamıştır.
İlerlemeci hareketin bir parçası olan idareciler, toplumsal kaosa bu yöntemle düzen getirmeyi seçtiler.
Thorndike'ın fikirleri, müfredatın, yönetimin ve öğrencilerin standartlaştırılmasını haklı çıkardı.
Eski geleneksel hümanist müfredatın yerini, ölçülebilir ve tekrarlanabilir öğrenmeye odaklı bir sistem aldı.
Standartlaştırılmış testlere, özellikle de IQ testlerine verilen önem, öğrencileri ırksal ve sınıfsal önyargılarla ayırmanın bir yolu haline geldi.
Thorndike'ın bu mirası, fikirleri eğitimin idari kademelerine nüfuz ettikçe sağlamlaştı.
Bireyleri sınıflandırmak için ölçüt olarak standartlaştırılmış testlerin ortaya çıkmasıyla, standardizasyon heyecanı öğrencilere de yayıldı.
Thorndike'ın teorisi zekayı geliştirmekten öğrencileri yetenek kategorilerine ayırmaya doğru kaydı.

Sarman, eğitime daha kapsayıcı ve etkili bir yaklaşımı teşvik eder; ona göre Thorndike'ın indirgemeci ve standardizasyon odaklı mirası doğru değildir.
Buna alternatif olarak öğrenmenin biyolojik gerçekliğinin derinlemesine incelemesini savunur.
Eğitime daha kapsayıcı ve amaçlı bir yaklaşımı beslemeye yönelik içgörüler oluşturmayı hedefler.

# Birinci Katman: Deniz Sümüklü Böceği Hücreleri ve Okul Zilleri
Bilgiyi bir anda öğrenmekten ziyade; *aralıklı öğrenme* ile bilginin akılda tutulması, hafıza oluşumundaki etkinliğini uzun süreli görebilme adına önemlidir.
Her zaman kabul edilen ancak birçok insanın sıklıkla kaçındığı bu yaklaşım, günlük egzersiz ve diş ipi kullanımı gibi evrensel olarak kabul edilen diğer uygulamalara benzer.

Aralıklı öğrenmenin temelini oluşturan kavram yeni bir kavram değildir; kökleri, hatırlamanın inceliklerini titizlikle inceleyen Alman Psikolog Hermann Ebbinghaus'un 1885'te yapılan ufuk açıcı araştırmasına kadar uzanır.
Aralıklı öğrenme kavramı yalnızca insanlar için geçerli olan bir fenomen değildir.
Hayvanlar, hata beyni olmayan diğer canlılar bile aralıklı tekrarlardan yararlanır.
Deniz sümüklü böceği olan Aplysia, buna en önemli örnektir; onun gerçek anlamda beyni yoktur, bizim 86 milyarımıza kıyasla sadece 18.000 nöronu mevcuttur.
Görünüşte ilkel sinir mimarisine sahip olmasına rağmen Aplysia, paradoksal olarak aralıklı tekrarlardan faydalanır.
Eric Kandel'in araştırmaları, Aplysia'nın solungaç çekme refkelsi üzerine yapılan deneyler, Pavlov'un köpeklerdeki klasik koşullanmasını yansıtan, öğrenilmiş davranışların hücresel bağıntılarını ortaya çıkarmıştır.
Kandel'in bulguları mevcut teorileri baştan yazar ve Thorndike'ın zihin teorisiyle uyumlu olarak, çağrışım yoluyla öğrenmeye yönelik hücresel bir mekanizma fikrini destekler.

# İkinci Katman: Sistem İçindeki Sistem
MIT'deki McGovern Beyin Enstitüsü'nde yürütülen araştırmalar özellikle hafıza ve öğrenmenin incelikli süreçlerini karmaşık bir düzeyde incelemektedir.
Thorndike'ın bilgiyi birbirine bağlı anılardan oluşan bir ağ olarak kavramsallaştırması üzerine başlayan bu derin tartışma, öğrenmenin önündeki engelleri ve potansiyel çareleri açığa çıkararak beynin orta düzeylerine ilişkin çağdaş anlayışları aydınlatmayı zorunlu kılmıştır.
McGovern'da araştırmaların umut verici ismi John Gabrieli, beynin ilişki kortekslerinin karmaşıklıkları ve hafıza organizasyonunu çevreleyen teorilerin evrimini inceler.
Hafıza mekanizmalarının anlaşılmasına yaptığı katkıları, onu alanında oldukça önemli biri kılar.
Aynı şekilde "H.M." olarak tanınan Henry Molaison'un vaka çalışmalar, kısa süreli ve uzun süreli bellek arasındaki ayrıma dikkat çeker.
Molaison'un örtülü hafızasını özelikle hazırlık çalışmaları yoluyla keşfetme çabaları, hafızanın karmaşık kategorizasyonunu artık neredeyse kanıtlamış durumdadır.

Her geçen gün adını daha sık duyduğumuz bir öğrenme bozukluğu olan "disleksi" de bu araştırmaların odak noktalarından biridir.
Bu öğrenme bozukluğunda, kişi, duyduğu sesleri harflere aktarmakta zorlanır.
Yazılı sözcükleri anlamlı kavramlara dönüştürmenin karmaşık süreci, psikoloji bilimi tarafından hala ciddi bir araştırma alanı olarak görülmektedir.
Okunan "fındık" kelimesinin algılanmasından, "fındık" gibi bir fikrin kavramsallaştırılmasına kadar gerçekleşen yolculuk, beyindeki görsel işleme adımlarını içerir.
Bir filtre görevi gören posta kutusu bölgesi, harfleri ayırt eder ve bunları, grafik ve biçimbirimler de dahil olmak üzere soyut temsiller halinde düzenler.
Öncelikle tanıdık kelimeler için kullanılan derin okuma rotası, harfleri anlamsal sözlüğe bağlarken, yüzey rotası daha az doğrudan bir yol izler.
Araştırmalar sonucunda, disleksinin, uzun sinir yollarının atipik gelişimini içerdiği keşfedilmiştir ve anlaşıldığı üzere beynin yüzey rotasını derin rotasından daha fazla etkilemektedir.
Bu zorluklara rağmen, müdahaleler ve özel testler disleksinin erken teşhisine ve etkilerinin azaltılmasına yardımcı olabilmektedir.

# Üçüncü Katman: Devrim
Öğrencilerin, çoğu zaman bir konunun gerçek dünyadaki sonuçlarını kavramadan, onları ezberleyip "öğrenmeleri" oldukça sıradan bir durumdur.
Bu kavramları ezberleme durumu, eğitim genelinde teorik anlayış ile pratik uygulama arasında bir ikilem ortaya çıkmasına neden olmuştur.

Fizikçi Sanjoy Mahajan'ın deneyimleri, öğrencilerin teorik fizik bilgilerini günlük deneyimlerle ilişkilendirmede karşılaştıkları zorlukları açıkça ortaya sermektedir.
Ona göre "dışarıdan içeriye" ve "içeriden dışarıya" öğretim felsefeleri arasındaki bu ikilik, yeni bir rehberlik ihtiyacını doğurmuştur.

1950'li yıllar, "girdi" ve "çıktı" arasındaki zihinsel süreçleri göz ardı etmiştir; bunun yerine davranışçılığa odaklanarak sonuç odaklı bir yaklaşım tercih edilmiştir.
Ancak 10 yılın sonunda, farklı alanlardaki araştırmacılar düşünceyi yöneten mekanizmaları çözmeye başladı.
Beyin bilimi ve bilişsel psikoloji alanlarında, dilbilim ve bilgisayar bilimlerinin yardımıyla bir grup öncü bilim insanı, düşünme anlayışımızı yeniden tanımlayarak bilişsel devrimi başlattı.
Bu devrimin psikolojik boyutuna ilk olarak eğitim dünyası tanık oldu.
Bilişsel psikolojinin doğuşu, onlarca yıldır İngilizce konuşulan dünyada bir kenara bırakılan İsviçreli Psikolog Jean Piaget'nin çabalarıyla ortaya çıkmıştır.
20. yüzyıl psikolojisinin devlerinden biri olarak kabul edilen Piaget, yalnızca modern eğitim uygulamalarını etkilemekle kalmamış, aynı zamanda çocuk gelişimini bilimsel çağa da taşımıştır.
Piaget'in, çocukların hatalarının az gelişmiş akıl yürütmeden değil, saflıktan kaynaklandığı yönündeki gözlemi, aktif bir öğrenme teorisinin temelini atmıştır.
Bilişsel devrim 1960 yılında Bruner, George Miller ve Noam Chomsky gibi bilişselcilerin geliştiği Cambridge, Massachusetts merkezli olarak zirvesine ulaşmıştır.

Diğer bir yandan, Piaget'in uyumlu öğrenme modellerine yönelik güçlü desteğe rağmen Schulz, dışarıdan eğitim uygulamalarını tam olarak desteklemekte tereddüt eden bir araştırmacıdır.
Schulz, matematik gibi belirli konuların yalnızca keşif yoluyla etkili bir şekilde öğrenilemeyeceğini kabul eder, yetenekli mühendisler yetiştirmek için uygulamalı, deneyimsel öğrenmenin önemini vurgular.
Her iki yaklaşımı da dengelemek, çeşitliliğe sahip bir öğrenci kitlesini etkili bir şekilde eğitmek için çok önemlidir.
Schulz, "dışarıdan içeriye" pedagojisinin, pasif bilgiyi canlandırma gücünün farkında olarak, öğrenci motivasyonlarına ve ilgilerine daha geniş bir hoşgörü gösterilmesini savunmaktadır.
Bununla birlikte, aynı zamanda, "içeriden dışarıya" öğretimin potansiyel faydalarının göz ardı edilmemesi konusunda uyarıda bulunarak; pratik, zor bilgilerin öğretilmesi için kaynak tahsis edilmesi ihtiyacının da altını çizmektedir.
Yeni kanıtlara uyarlanabilen Bayes tarzı bir yaklaşım, eğitim psikolojisinin gelişen ortamına en iyi yanıt olarak önerilmektedir.

# Dördüncü Katman: Düşünceyi Düşünmek

"Öğrenme Yasaları", çoğu zaman gizemli denizlere benzetilen, ilk olarak 20. yüzyılın başlarında Thorndike tarafından oluşturulan bir kavramdır.
Ondan sonra gelenler, bu kavramı geliştirmeye ve iyileştirmeye çalıştılarsa da bu kavram, öğretmen ve öğrencilerde çok derin bir ikilemi ortaya çıkarmıştır.
Bu ikilem, *mekanik modellere dayanan içten dışa düşünenler ile, pratik gözlemlere dayanan dışarıdan içe düşünenlerin* oluşturduğu çelişkiyi içermektedir.
Ancak zamanla her iki yaklaşım da başlangıç noktalarından kopup yoldan sapmıştır.
Ek olarak, nörozihniyet reformcuları, "sağ beyin" ve "sol beyin" hakimiyeti gibi mitleri ve beynimizin yalnızca %10'unu kullandığımız fikrini yayarak insanları yanlış yönlendirmişlerdir.

Bu yanlış bilgilerin yayılmasının ardından, Nöro-skeptikler, beyin biliminin doğrudan eğitime aktarılması konusunda dikkatli olunması yönünde çağrıda bulunmaya başlamışlardır.
Bu nedenle doğru yolu bulabilmek için, bilişsel devrimden ilham alınarak *içeriden dışarıya ve dışarıdan içeriye* yaklaşımlarının stratejik bir entegrasyonunda karar kılmışlardır.

Kişinin kendi düşüncesi hakkında düşünme çalışması olan *üstbiliş*, öğrenme araştırmaları tarihinde oldukça geç ortaya çıkmıştır.
Thorndike gibi ilk öncülere rağmen niceliksel analiz, üstbilişin anlaşılması zor doğasıyla mücadele etmiştir.
1960'larda Psikolog Joseph Hart *"bilme hissi"* araştırmalarını başlatsa da, bu alandaki ilk önemli isim Robert Bjork olmuştur.
Bjork, zorlu öğrenme yöntemlerinin önemini vurgulayarak aralıklandırma, serpiştirme ve ön test etme gibi teknikleri için "arzu edilen zorluklar" terimini icat etmiştir.

# Yolculuklar
Bilişsel bilim disiplinleri boyunca yükselen bulguların öğrenme ve öğretmeye uygulanması, mühendislik öğrencilerinin soyut bigiyi gerçek dünya uygulamalarına dönüştürürken izlediği geçiş sürecini yansıtan çok önemli bir dönemeç anlamına gelir.
Ancak bilimsel içgörüleri, etkili eğitime dönüştürmek benzersiz zorluklarla karşı karşıyadır.
Pedagojik taktiklerin ölçeklenebilirliği ve maliyet etkinliği, öğrenmenin pragmatik alanında çok önemli bir konumdadır.
Temel bilimlerde her yerde mevcut olan aşırı basitleştirmenin doğasında olan riskler, uygulama sırasında büyür ve potansiyel olarak eğitim köprülerinin çökmesine neden olur.
Zihin işleyişini genelleştirme eğilimi göz önüne alındığında, kapsayıcı eğitim için hayati öneme sahip bireysel farklılıkların kabul edilmemesi, bilişsel bilimin sınırlarında büyük sorunlar ortaya çıkarır.
Ölçeklenebilir, esnek ve biliş açısından optimize edilmiş öğrenme arayışı, mevcut eğitim kurumlarının fizibilitesine veya yenilerini inşa etmenin gerekliliğine ilişkin soruları gündeme getirmektedir.

# Dışarıdan İçeriye Ölçekte
Eğitimin bir meta olmadığı felsefesi üzerine kurulan "42 Silikon Vadisi", yeni bir eğitim elçisi olarak benzerlerinden ayıran bir akademidir.
Başvuru sahiplerinin yeteneklerini sergilediği, piscine adı verilen sıkı bir denemee süresinden yararlanmaktadır ve kabul konusunda geleneksel olmayan yaklaşımlardan faydalanır.
Bir video oyunu gibi yapılandırılmış müfredatı, klasik testlerden ziyade kodlama projelerine dayalı aşamaları içerir.
İlerlemeden önce kavramlar üzerinde tam hakimiyeti vurgulayan öğrenme modeli, geleneksel notlandırma sistemlerini kullanmaz.
Kişiselleştirilmiş öğrenmenin ölçeklenebilirliği konusundaki şüphelere rağmen, "42 silikon vadisi" gibi teknolojiyle geliştirilmiş yaklaşımlar, geleneksel normlara meydan okumaktadır.

Bu deneyimsel yawklaşım, problem çözme için öğrenci iş birliğine güvenir, klasik sistemdeki öğretmen hiyerarşisine önem vermez.
Bu sistemde öğrenciler, birbirlerinin eğitimcisi haline gelmektedir.
Bu tarz modern öğrenme sistemlerinin etkinliği ve maliyeti, verimliliği konusunda şüpheleri beraberinde getirse de, "42 Slikon Vadisi"nin öğrencileri büyük teknoloji şirketlerine yerleştirmedeki başarısı, bu tür alışılmadık yaklaşımların potansiyel etkisini kanıtlamaktadır.

# İçini Dışına Çevir
Daha geniş bir kitleye yönelik öğrenmeyi geliştirme arayışında, hem dışarıdan içeriye hem de içeriden dışarıya yaklaşımlar ilgi görmektedir.
Dışarıdan düşünenler, çok sayıda öğrenci için başarılı öğrenme uygulamalarını çoğaltmak amacı taşır; bu nedenle yeni teknoloji ve organizasyonlardan yararlanır.
Yine de bu anlayış doğal riskleri beraberinde getirir.
Diğer bir yandan, geniş bilimsel bilgiye rağmen, içeriden dışarıya düşünenlerde, öğrenme süreçleri ve bunların bağlamsal farklılıkları hakkında belirsizliklerle karşı karşıyadır.
Ancak bu yaklaşım da, özellikle modası geçmiş eğitim yapılarının onarılmasında ve ölçeklenebilirliğin sağlanmasında avantajlar sunmaktadır.
MIT'in içeriden dışarıya yaklaşımına olan bağlılığı, özellikle eğitimi dönüştürmek için bilişsel bilim araştırmalarından yararlanma konusundaki potansiyeline olan inancı yansıtmaktadır.
2010'ların ortalarında ortaya çıkan "canlı eğitim teknolojileri" eğitimin işleyişi hakkında birçok soruyu beraberinde getirmiştir.
Kişiselleştirme ile bilişsel bilimi harmanlamayı amaçlayan dijital eğitim yaklaşımı, tek biçimli içerik ve tempoya sahip geleneksel modellere ve bireysel yörüngelere izin veren yenilikçi yaklaşımlarla tezat oluşturmaktadır.

Okulların öğretmenleri ne ölçüde dijital kurs yazılımıyla değiştirebileceğini belirlemek, bağımsız okul bölgelerinin ve hizmet sağlayıcılarının çeşitliliği nedeniyle karmaşık bir iştir.
Özellikle çevrimiçi kursların ders notlarını iyileştirme girişimlerinde çok önemli bir rol oynadığı günümüzde, öğrencilerin, başarısız oldukları veya kaçırdıkları dersleri telafi etmelerine olanak tanınması, eğitimin işleniş tarzını tümünden etkilemeyi vaat etmektedir.
Çevrimiçi öğrenme, okul bölgelerine, sınıflara ve evlere daha fazla entegre hale geldikçe, özellikle öğrenci verilerinin kullanımına ilişkin olarak halkın tepkisini tetikleme potansiyeline ilişkin endişeler ortaya çıkmaktadır.
Çünkü, hiper kişiselleştirilmiş eğitim vaadi, çalışma alışkanlıklarından yüz ifadelerine kadar incelikli kriterlere dayalı incelikli kriterlere dayalı sürekli sıralanma potansiyelini de beraberinde getirmektedir.

# Hesaplaşma
MIT'nin 2.007 dersindeki uygulamalı eğitim sonrasında, öğrencilerin yalnızca teorik bilgi biriktirmekle kalmadıkları, aynı zamanda bunları yaratıcı bir şekilde ustaca uyguladıkları ortaya çıkmıştır.
Dersin öğrencilerinden Amy, dişliler konusunda temel bir anlayışla başladığı işe sonunda kendi yarattığı karmaşık bir şekilde oluşturulmuş şanzıman sistemiyle tanınarak devam etti.
Bir başka öğrenci olan Brandon, farklı kontrol şemaları kullanan robotlar üreterek hızlı mühendislik becerilerini ortaya çıkardı.
Böylece bu dersin sonunda öğrencilerin, karmaşık problemleri çözme yeteneklerini geliştirip geliştirmedikleri sorusu yanıtını bulmuş oldu.

Resnick, bu örnekten aldığı destekle, uygulamalı yaratımın dönüştürücü etkisinin altını çizmektedir.
Resnick'in iddiası, pratik üretimle uğraşmanın öğrencilerin şematik kavrayışını artırdığı, dolayısıyla yaratıcılığı ve problem çözme becerilerini geliştirdiği fikri yönündeydi.
2.007 dersi, böylece yaratıcı bir egoyu beslemenin önemini ortaya çıkardı.
Manus'un temsil ettiği eğitimin uygulamalı yönü, öğrencilerin özgüvenini ve uyum sağlama yeteneğini geliştirmede çok önemli bir role dikkat çekmiştir.

# Okurun Yorumu
***Sağlam kitap. Çok fazla tabu yıkan iddiaları barındıran bir kitap.
Temel eğitim ve bilişsel psikoloji bilgisi olmayanların anlamakta çok zorlanacağı, okurken aynı zamanda araştırma yapmaları gerekeceği bir kitap.
Kendimi (öğretmenlik mezunu olduğum için) bu konularda bilgili zannederdim ve bu kitapta bilmediğim birkaç terim ile karşılaştım.
Araştırma yaptıkça okuma hevesim daha da körüklendi.
Yazarlarımızın ellerine sağlık, TEŞEKKÜRLER.***










































