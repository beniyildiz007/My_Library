Dikkatimizi günümüzdeki envrotik çatışmalara odakladığımızda, nevrozların salt bireysel deneyimlerde değil aynı zamanda yaşadığımız belirli kültürel koşullarla da ortaya çıktığını görürüz.
Dahası kültürel koşulların bireysel deneyimlerin özel biçimini belirlediğini de söylemek mümkündür.
Örneğin baskılayıcı bir anneye sahip olmak bireysel bir deneyimdir ancak belirli kültürlerde baskılayıcı annelere rastlarız.
Böylesi bir deneyim ancak belirli kültürel koşullarda yaşam üzerinde etkide bulunabilir.

# Nevrozların Kültürel ve Psikolojik İçerimleri
Bugün tam da anlamını bilmeden sıkça kullandığımız "nevrotik" kavramı, çoğunlukla onaylanmamanın biraz ukalaca ifade edilmiş halinden ibarettir.
Fakat bu terimi seçerken çok da farkında olmadan belirli ölçütler uyguluyoruz.
Öncelikle nevrotik kişilerin tepkileri ortalama insanlarınkinden farklıdır.
Toplumun kalıpları dışında hareket eden örneğin daha yüksek maaş ve promosyonu reddedip işinde stabil kalan bir insana nevrotik gözüyle bakmaya eğilimliyizdir.
Halbuki görünür rekabetçi güdüleri olmayan biri, Pueblo* yerli kültüründe yaşasaydı tamamen normal görünecekti.
Bir insanın daha fazla para kazanmak istemesi ya da anlık ihtiyaçlarını tatmin etmek için mutlaka ihtiyacı olandan fazla çaba harcaması gerekliliği akla hayale sığmaz.
Bu nedenle nevrotik terimi kültürel içerimlerinden bağımsız düşünülemez.
Neyi nnormal olup olmadığı yalnız kültürden kültüre değil; toplumun farklı sınıfları, cinsiyet ve yaşanılan yüzyıl içinde de değişiklik gösterir.
Örneğin, kırkına merdiven dayayan bir kadının yaşlanma korkusunu takıntı haline getirmesi "normal" karşılanabilirken hayatının bu döneminde yaş alanında gergin bir erkek nevrotik olarak görülebilir.
Belirli bir grubun kendi üyeleri arasındaki ortaklıkla kurulmuş normallik anlayışı, kültür, dönem, sınıf ve cinsiyetle birlikte değişir.
Bu yüzden de tüm insanlık için gerçerli olan "normal" psikoloji tanımı yapılamaz.
Yine de ayrıntılı kişilik yapısı bilgisine sahip olmadan kişinin neredeyse bütün nevrozlarda farkına varacağı iki özellik vardır: tepkilerde kesin bir katılık ve olanaklar ile başarıla arasındaki farklılık.

Burada katılık olarak bahsedilen şey, farklı koşullarda farklı bir şekilde tepki verebilmemizi sağlayan esnekliğin olmamasıdır.
Bunun yanında elinde tüm olanaklar varken ve kişisel gelişimi için elverişli ortamı varken kişi elindekilerin keyfini sürmüyorsa bu da bir nevroz belirtisidir.
Yani nevrotik kişi kendi kendine engel olduğu izlenimine sahiptir.
Kimi zaman nevrotik kişi kendi kendisine acı çektirdiğinin bile farkına varamaz.
Bu nevrozlar genellikle çocuklukta başlar ve kişiliğin bir kısmını belli bir yoğunlukta kronik olarak içerir.

Bireyin bilincinin derinliklerinde gizli, kendisine yabancı bir şey patojenik çatışmaya yol açması da nevrotik semptomlar arasındadır.
Çoğumuz rekabet, başarısızlık korkusu, duygusal yalıtm, ötekilere ve kendimize güvensizlik sorunlarıyla mücadele ederiz ancak nevrozlarda bunların hem niceliği fazladır hem de verilen tepkiler yinelenmektedir.
Nevrotikler duygusal yakınlığa yoğun şekilde bağlıdırlar ve kimden geldiği önemsenmeksizin sürekli onay ihtiyacı hissederler.
Bunun yanında aşağılık ve yetersizlik duyguları mutlaka görülür.
Bunların yanında cinsel faaliyetlere duyulan kompulsif bir ihtiyaç da ön plana çıkmaktadır.
Altta yatan dinamik süreçleri öğrendikçe, bağlantısız görünmelerine karşın bu tutumların yapısal olarak birbiriyle ilişki içinde olduklarını göreceğiz.

**Pueblo Kızılderilileri, ABD'nin güneybatısında New Mexico, Arizona ve Teksas eyaletlerinde İspanyolca "köy; halk" anlamına gelen pueblo yerleşimlerinde yaşayan Kızılderilileri ve kültürlerini belirten ortak ad.**

# Kaygı
Kaygı ve korku tehlikeye karşı gösterilen duygusal tepkilerdir.
İkisi de benzer fiziksel süreçlere sahiptir.
Bunları ayıran temel nokta ise korkunun kişinin yüz yüze gelmek zorunda olduğu tehlikeyle orantılı tepki olmasına karşın, kaygının tehlikeyle orantılı olmayan bir tepki oluşturmasıdır.
Örneğin, yüksek bir köprü üzerinde bulunan kimsenin dehşete kapılması dışarıdan orantısız görünür.
Burada kişinin yüksekten atlama ile ilgili iç çatışmadan doğan arzusu, kaygıyı körüklemiş olabilir.

Korku ve kaygı arasındaki bir diğer ayrım ise korku durumunda tehlikenin açık ve nesnel, kaygı durumundaysa gizli ve öznel olmasıdır.
Kaygıdan kaçmanın temelde dört yolu vardır:
1. Mantığa uygun kılmak
2. İnkâr etmek
3. Uyuşturmak
4. Onu canlandırabilecek düşüncelerden, duygulardan, dürtülerden kaçmak

Kişi ne kadar nevrotikse kişiliği kaygı için üretilen savunmalar tarafından o kadar istila edilir.
Nevroz ne kadar ciddiyse hem üstü kapalı hem de apaçık o kadar çok kenetlenme mevcuttur.

# Nevrozların Temel Yapısı
Bir kaygı, gerçek çatışma durumuna bakılarak bütünüyle açıklanabilir.
Kaygı yaratan bir durumda temel düşmanlık yükselir ve bastırıldığında ise yükselen temel düşmanlık yeni bir kaygının sebebi haline gelir.
Tüm bu gelişimi anlamak için çocukluğa dönmekte fayda vardır.
Samimi bir sıcaklık ve duygusal yakınlığı kuramayan çocuk temel kötülük besler.
Bunun yanında sevildiğini ve istendiğini içten içe hisseden bir çocuk ise travmatik olarak görülen birçok olayın üstesinden gelebilir.
Çocuğun yeterli sevgi ve duygusal yakınlık alamayışının temel nedeninin de ebeveynlerinin kendi nevrozları olması muhtemeldir.
Burada önemli olan nokta çocuğun hiçbir sınır olmadan yetişmesinde değildir.
Yapılan niyetle birlikte gerekli açıklamalarla çocuğa müdahale etmek temel kötülüğe genellikle neden olmaz.

Bunlardan ziyade çocuğun karakter oluşumu için asıl tehlike, bir itirazı veya bir ifadeyi bastırmakta yatar.
Bunların bastırılması sonucu çocuk bütün suçu üstüne alabilir ve sevilmeye değer olmadığı kanısına varabilir.
Yawni bastırılmış düşmanlık kaygı yaratabilir ve nevrozun temelleri burada atılabilir.
Kültürümüzde cinsellikle ilgili bu tip yasaklar sık görülür.
Çocuk cinsel faaliyetlerin yasak olmasından öte bunlardan keyif alırsa kötü biri olacağına dair inanç besler.
Bunlar muhtemelen çocuğu suçlu hissettirecektir.
Bu durumda çocuk düşmanlığını bastırmayı düşünür çünkü düşmanca hissederse kötü çocuk olacağına dair kök inanca sahiptir.
Çocuğun düşmanlığını bastırmaya yönelik her girişimi de kaygısını besler.
Daha sonra ise dünyaya ilişkin temel kaygı aşamalı olarak gelişip artabilir.

Bu sebeple kendini savunma konusunda eksik hisseden birine dönüşme ihtimali yüksektir.
Bu açıdan bakıldığında nevrozların yapısı, Freud'un ana nevrozların içgüdüsel dürtüler ve sosyal talepler arasındaki bir çatışmanın sonucu olduğu görüşüne ilkesel açıdan karşıt değildir.
Fakat bu ana çatışma her nevroz için temel koşul olsa da tek başına yeterli bir koşul olmadığı bakış açısıyla diğerlerinden ayrılmaktadır.
Nevroz ancak bu çatışma kaygı üretirse ve kaygıyı hafifletme girişimleri birbiriyle bağdaşmayan savunma eğilimlerine yol açarsa ortaya çıkar.

# Nevrozda Duygusal Yakınlık İhtiyacı
Toplumda en önemli arayışı sevilmek ve onaylanmak olan, bu isteğini tatmin etmek için her yola başvuran; davranışlara boyun eğme, teslim olma ve kendini ortaya koymak için hiçbir adım atmama şeklinde şekillenen kişiler vardır.
Bu insanların arayışına çoğunlukla başarı, güç, mülkiyet isteği yön vermektedir.
Bu eğilimlerden birisi ya da birkaçı belirli kültürlerde baskın şekiller olabilir ve normal olarak adlandırılabilir.
Örneğin duygusal yakınlık, annelik etme ve başkalarının isteğine boyun eğme tutumları Arapeş kültüründe baskındır; budist inancı ise dünyadan uzaklaşma eğilimiyle bilinir.
Kültürden kültüre bu değişim normaldir.
Burada nevroz eğilimini uyandıran şey ise bunların kaygıya karşı güvence sağlamak için koruyucu bir işlev kazanarak niteliklerinin dğeişmesiyle ortaya çıkar.

Bunu ağaca çıkma benzetmesiyle zenginleştirebiliriz.
Vahşi bir hayvandan kaçmak için de zevk almak için de ağaca tırmanabiliriz.
İkisinde de sonuç aynıdır fakat ilk durumda bize en uygun ağacı bulup zorlama olmadan keyif alarak çıkarken ikinci durumda, ulaşabildiğimiz ilk ağaca çıkmak zorunda kalırız.
İtici güçlerdeki farklılık genellikle duygu ve davranıştaki farklılıklarla sonuçlanır.
Bu durum kimi zaman duygusal yakınlık ve hatta bağımlılık olarak ortaya çıkar.
Duygusal bağımlılık, başkalarının sevgisi olmadan yaşayamayan biri için gerçek bir tehlikedir ve duygusal bağımlılığa hafifçe benzeyen her şey ona karşı bir mücadeleyi çağırabilir.
Fakat bu durumda, kendi temel kaygısı tarafından yönlendirilen ve sonuçta bir korunma olarak duygusal yakınlığa uzanan bir kişi için arzulanan duygusal yakınlığı elde etme şansı hiç yoktur.
Açlıktan kıvranan ama zehirli olabileceği korkusuyla yiyeceklerden kaçan birinin durumuna benzer.
Tam da ihtiyacı yaratan durum, ihtiyacın doyumuna engel olur.

# Nevrotik Suçluluk Duyguları
Birçok nevrozda suçluluk duyguları büyük rol alır.
Bu duygular kimi zaman gizli kimi zaman da belirgindir.
Nevrotik kişi çoğu zaman kendi ıstırabını, daha iyisini hak etmediği duygusuyla açıklamaya eğilimlidir.
Böyle bir kişi en ufak bir olayda suçlu hissetmeye meyillidir.
Örneğin birisi onu görmek isterse, muhtemelen aklına yapmış olduğu yanlış bir davranış için suçlanacağı düşüncesi gelecektir.
Arkadaşlarıyla bir süre görüşmezse onları gücendirip gücendirmediğini sorgular.
Bunun tam aksine kişinin başkalarının gözünde haklı çıkmış gibi görünme konusundaki aşırı çabası da suçluluk duygusunun varlığını ortaya koyar.

Nevrotik kişilerin suçluluk duyguları o kadar güçlüdür ki kimi zaman bunlardan uzaklaşmak için kendini cezalandırır.
Aslında suçluluk duygusu da aşağılık duygusu gibi hiç istenmeyen bir duygu değildir.
Nevrotik kişi bu duygulara karşı direnir.
Çünkü aşağılık duygusu gibi suçluluk duygusu da arkasında önemli bir boşluğu doldurur ve önemli bir işleve sahiptir.
Suçluluk duygularını üreten bir korku da "onaylanmama" korkusudur.
Nevrotiğin kendisine ve çevresine gösterdiği dış görünüş ile bastırılmış eğilimler arasındaki uyumsuzluğu ne kadar fazla ise onaylanmama korkusu o kadar yüksektir ve eleştiriye de tahammül edemez.

Her ne kadar nevrotik onaylanmamaış olmaktan ve kendisiyle barışık olmamaktan acı çekiyor olsa da kendisini gizlenmiş kaygısına karşı koruyan dış kabuğunu her zaman savunma eğiliminde olacaktır.
Dışarıyya kendini güçlü gibi gösterir ve tüm o özgüvensizliklerini kendine saklar.
Bunu sadece zayıflıkta bir tehlike olduğu için yapmaz, aynı zamanda hem kendisinin hem de çevresindeki herkesin aşağılık olduğunu düşünür.
Böylece kendisi herhangi bir zayıflığı aşağıladığı ve kendi zayıflığı öğrenilirse aşağılanacağından korktuğu için bunları gizlemek için çaba sarf eder ve bu da kaygıyı oluşturur.

Dolayısıyla suçluluk duyguları ve onlara eşlik eden duygular onaylanmama korkusunun sonucudur.

# Kültür ve Nevroz
Her ne kadar nevrozu belirli çerçevede tanımlamaya çalışsak da kalıtımdaki farklılıklar ve kişinin yaşamında, bilhassa da çocukluğunda yaşadığı deneyimlerin farklılıkları sınırsız çeşitlilik sunar.
Yine de bu bireysel çeşitlenmelerin çevresinde kültür içinde ortaya şekli tutarlılık gösterir.
Kitabı okurken nevrotik olup olmadığınız sorusunu kendinize sormuş olabilirsiniz.
Burada en belirleyici ölçüt, kişinin çatışmaları tarafından engellenmiş hissedip hissetmediği, onlarla doğrudan yüzleşerek baş edebilip edemeyeceğidir.
Kültürde nevrotik insan altta yatan çatışmasının itici gücüyle harekete geçer.
Kimi zaman normal insanlar da bu çatışmalarla harekete geçebilir ve belirli kültürlerde belli başlı davranışlar etrafında dönülüp durulabilir.
Örneğin modern kültür ekonomik olarak bireysel rekabet ilkesine dayanır.

Kendini iz ole eden birey sürekli bir mücadele içindedir.
Kültürdeki diğer kişileri geride bırakmak ya da onları geçmek gereksinimi duyabilir.
Bu durumun sonucu olarak bireyler arasında yaygın düşmanca tutumlar ortaya çıkar.
Herkes, diğerini geçmek ister ve potansiyel rakibi olara kgörür.
Bu öyle bir duruma gelir ki aile yapısına sirayet eder.
Böylece çocuğa bu düşmanca tavır çocukluktan aşılanır.
Gözlemlenen bu rekabet genel bir insan fenomeni değil, o kültüre göre aşılanmış bir özelliktir.
Bireyler arasındaki olası düşmanca tutum, korkunun ve kaygının sürekli aşılanmasına sebep olur.
Bu korkulardan biri de başarısızlık korkusudur.
Başarılı olma ihtimali başarısız olma ihtimalinden düşün olduğu için gerçekçi bir korkudur.
Ayrıca başarının özsaygı üzerinde etkisi vardır.
Bize başarılarımız üzerinden kıymet verenler yalnızca başkaları değildir.
Kendimize ait değerlendirmemiz de bu kültürde hemen hemen aynı kalıbı izler.
Bu özsaygı için dayanıksız bir temel oluşturur.

Bahsedilen etkenlerin tümünün sonucunda insan kendini yalıtılmış hisseder.
Toplumun duygusal yakınlığı bu kadar yüceltmesinin sebebi de bu yalıtılmışlıktan kurtulma isteğidir.
Duygusal yakınlık elde etmek onu daha az yalıtılmış, düşmanlık tarafından daha az tehdit edilmiş ve kendinden daha az kuşkulu hissetmesini sağlar.
Tam da bu sebeple günümüzde aşka gereğinden fazla anlam yüklenir.
İnsan, aşkın beraberinde bütün sorunlara çözüm olacağı yanılgısına kapılır.
Kültürde de bizi buna sürükleyen bazı çatışmalar yer alır.
Hem başarıya hem de tevazuya verilen aşırı önem bunun bir örneğidir.
Bir yandan bizi başarıya sürüklemesi için rekabet hissi verilir, bir yandan da kendimiz için herhangi bir şey istemenin becillik olduğunu söyleyen ve baş eğmemizi söyleyen bir ideal aşılanır.

Kültürlerdeki bu çelişkiler, tam da nevrozların baş etmeye çalıştığı durumlardır.
Normal insanla nevrozlular arasındaki fark, bu çelişkilerin niceliğinde saklıdır.
Görünüşe bakılırsa, nevrotik olması muhtemel kişiler kültürel olarak belirlenen zorlukları çözemeyen ya da ancak kişiliğinde büyük bir bedel ödemek pahasına çözmüş kişilerdir.
Onları kültürümüzün üvey evladı olarak adlandırabiliriz.

# Kültürel Bağlamda Kişisel Çözüm Arayışları
Nevroz, korkuların, bu korkulara karşı verilen savunmaların ve çatışan eğilimler için savunma yollarının neden olduğu ruhsal bir rahatsızlıktır.
Bu rahatsızlık, kişinin yalnızca belirli bir kültüre özel bir örüntüden sapması sonucu nevroz olarak nitelendirilir.
Kişinin çocukluğunda yoksun kaldığı samimiyet ve gerçek sevginin daha sonra nasıl temel düşmanlığa dönüştüğü, düşmanlığın bastırıldığında kaygıyı arttırıp kişinin hayatında büyük sorunlara yol açabileceği aşikardır.

Kendini kaygılı ve düşmanca bir tutumda bulan kişinin toplumdan yalıtılmış hissetmesi muhtemeldir.
İşte bu yalıtılmışlık hissinden uzaklaşmak isteyen insan, duygusal yakınlığa ve aşka olması gerektiğinden daha çok önem verip gerçekçi olmayan beklentilere girebilmektedir.
Kişi, kültürdeki çatışmaların da etkisiyle güçlü bir kaygı tarafından her yönlendirildiğinde, sonuç ister istemez davranışlardaki esnekliğin kaybolmasıdır.
Kısaca, bu durum bir nevrotik için duygusal yatkınlık elde etmenin ne bir güç ne de bir haz kaynağı olduğu, aksine temel düşmanlığından ve kaygılarından kurtulmanın bir yolu olarak hayati bir zorunluluk olduğu anlamına gelmektedir.
Sonuç olarak kültürün nevroz üzerindeki etkilerinin aydınlatılması ve nevrozlu bireyin kültürün içinde tanımlanmasına değinilmiştir.
