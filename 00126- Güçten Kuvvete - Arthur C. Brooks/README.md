Yazar kitaba, uçakta rastladığı ve hayatını değiştiren bir adamdan bahsederek başlar.
Los Angeles'tan Washington D.C.'ye bir gece vakti yaptığı uçak yolculuğunda, arkasında oturan bir çiftin konuşmasına kulak kabartan yazar, adamın ölmeyi dilediği bir senaryoya şahit olur ve kafasında bu kişiyi canlandırır.
Hayallerine ulaşamamış, isteklerini gerçekleştirememiş biri olarak hayal ettiği bu insan, yolculuğun bir noktasında ayağa kalkınca herkesin hayranlık duyduğu bir ünlü olduğu ortaya çıkar.
Aklındaki imgeye hiç benzemeyen bu gerçek, yazarı oldukça etkiler ve kendi hayatını gözden geçirmesine sebep olur.
Kırklı yaşlarının başında yapmayı düşlediklerini aynı onluk zaman dilimi içerisinde gerçekleştirdiğini fark eden yazar, buna rağmen kendini tatmin olmamış bir halde bulur ve bu durumu "kölenin laneti" olarak adlandırır.
Bu kavram kısaca, hayatı boyunca bir şeylere ulaşmak için çabalayan insanların kendi çöküşleri karşısında yaşadığı dehşet duygusu anlamına gelir.
Bu farkındalığın akabinde yazar, hayatının kinci yarısında mutluluğu ve anlamı yakalayabilmek adına bir plan çizer ve bu planı kendine saklamak yerine paylaşmayı seçerek bu kitabı kaleme alır.
Değişim için çok geç olduğunu düşünenlere başka bir seçenek de olduğunu anlatmak isteyen yazar, değişim kavramının gücün kendisi olabileceğini öngörür ve yaşamın gerçek anlamını bulma yolunda, işkoliklikten ziyade daha derin bir mutluluk içeren yeni bir başarı yolu çizer.

# Bireysel Çöküşünüz Tahmin Ettiğinizden Çok Daha Erken Geliyor
Charles Darwin 1800'lerin başında hayatını ve bilimin seyrini değiştirecek olan bir yolculuğa çıkar ve dünyanın pek çok yerinden topladığı canlı örneklerini incelemesi sonucunda evrim teorisi ile çıkagelir.
Çalışmasını sürdürmesi için gerekli olan genetik bilgisinin, George Mendel tarafından yayınlandığından bir haber olan Darwin, bütün dünyanın yıllar boyunca konuşacağı bir bilim insanı olmasına rağmen, öldüğü güne kadar kariyerini bir hayal kırıklığı olarak değerlendirir.
Aslında çöküş ve kariyerin doruk noktası sanıldığından çok daha erken gelip geçer.
Mesela profesyonel sporculara bakıldığında özellikle patlayıcı güç gerektiren branşlardaki sporcular, yirmili yaşlarında kariyerinin doruğuna ulaşır ve yavaşça çöküşe geçer.
Yine de atletler bu durumla barışık olmalarıyla bilinirler fakat bilgiye dayalı alanlarda çalışanlara bakıldığında bu duurmu pek de kabullenmiş olmadıkları görülür.
Büyük bir keşif yapma olasılığı yirmili ve otuzlu yaşlarda yüksek olmasına rağmen kırk ve ellili yaşlarda oldukça düşer.
Bu süreler farklı alanlarda çalışan isnanlar için çeşitlilik gösterir.
Mesela klasik müzik gibi daha yaşlı bir kesimin daha ön planda olduğu bir branşta bile kariyerin zirvesi otuzlu yaşlardadır.
Yazar, burada yirmilerinde biten korno kariyerine değinir ve çküşünün ne kadar erken geldiğinden bahseder.
Fakat bu kadar erken gelen bir çöküş ona kariyerini yeniden yönlendirip ailesinin geir kalanı gibi bir akademik personel olma imkanı verir.
Peki bu çöküşün sebebi nedir?
Yaşlandıkça zekanın gerilediği ve IQ seviyesinin düştüğü bilinse de beynimizin bellek, engelleme ve yürütme fonksiyonlarına sahip pre-frontal korteks yaşlandıkça hızlı analiz etme yeteneği ve birden fazla iş yapabilme becerisi gibi konularda gerilemelere sebep olur.
Bununla baş etmek her zaman kolay olmasa da bazıları bunun erken farkına varıp rotayı değiştirir.
Fakat ilerleyen zamanda kendini yaptıkları işten uzak bir noktada bulan veya her anını "ya elimdekini yitirirsem" diye geçirenler, çöküşten korkan ve başarılarından mutlu olamayan bireyler haline gelir.

# İkinci Eğri
Çöküş gibi kaçınılmaz yaş aldıkça gelişen özellikler vardır, dil becerisi de bunlardan biridir.
İnsanlar yaşlandıkça hem kendi dillerinde hem de yabancı dillerdeki kelime bilgileri artar.
Bu nedenler bulmacalarda ve bazı oyunlarda yaşlılar daha avantajlıdır.
Yazar da gençliğinde kullandığı İspanyolca ve Katalanca'nın, ABD'de yaşarken biraz paslandığından fakat ellilerinden sonra tekrar zorluk çekmeden kullanabildiğinden bahseder.
Ayrıca yaş aldıkça problem çözme yetisi de artar.
Bu durum teorik ve pratik matematikçilerin kariyerlerinin zirvesinin farklı yaşlarda olamsıyla örneklenir.

Yazar belirttiği fikirlerinin çoğunu Cattell'in akışkan ve kristal zeka teorisine dayandırır ve bunu destekleyecek gerçek yaşam öyküleri sunar.
Akışkan zeka problem çözme yetisiyken kristal zeka ömür boyu kazanılan bilgi ve deneyimdir.
Yazarın örneklerinden biri akademideki daha yaşlı grupla ilgilidir.
Genç ve öğrenmeye susamış araştırmacılardan ziyade daha yaşını almış profesörlerin, özellikle İnsan Araştırmaları alanında öğrenciler tarafından daha iyi değerlendirildiğine değinir.
Sonrasında ise filozof Cicero'nun yaşlılıkla ilgili üç kuralını aktarır.
Birincisi kendini hizmete adamak, ikincisi erdemli olmak, üçüncüsü de bilgiyi aktarmaktır.
Yaşlıların öğretebilme ve bilgi aktarımı kapasitesi es geçilmemesi gereken bir durumdur.
Yeni yeni gelişmekte olan girişim ve teknolojinin baskın olduğu alanlarda bile, daha önce bu alanda çalışanların deneyimlerinden ders çıkarılmalı ve onların öğütleri göz önünde bulundurulmalıdır.

Günün sonunda kendi çöküşleri karşısında bocalayan insanlar aslında akışkan ve kristal zekadan bir haber olanlardan oluşur.
Bu durum karşısında ne yapacağını bilemez ve kendilerinde bir anormallik olduğunu düşünürler.
Halbuki bu doğrusal değil eğrisel bir süreçtir.
Bir noktada zirveyi yapar ve düşüşe geçer, o zaman geldiğinde sahip olunan hayat deneyimiyle diğerlerine yol göstermeyi bilmek gerekir.
Kariyerini böyle bir noktaya evirmeyi başarmış bir diğer kişi ise J. S. Bach'tır.
Gençlik yıllarında harika işler yapan Bach aynı zamanda yirmiye yakın çocuğu olmasıyla bilinir.
Bu çocuklardan birisi kendisi gibi müzisyen olan C. P. E. Bach'tır.
C. P. E.'nin kendinden sonra gelen Beethoven ve Mozart gibi ünlü isimlere ilham olduğu bilinir.
Babası J. S. oğlunun bu başarısı karşısında onunla gurur duymuş ve hayatının son on yılını öğretmeye adamıştır.
Yazdığı bazı eserler ders kitaplarında yer bulmakla beraber hala Barok Dönemi'ni anlamada en değerli kaynaklardır.

# Başarı Bağımlılığınızdan Kurtulun
> *"Zenginlik deniz suyu gibidir, ne kadar içersek o kadar çok susarız, ün de tam olarak böyle bir şey."*   -Arthur Schopenhauer (1851)

Yazar bu bölüme bir işkoliğin öyküsüyle başlar.
Bu hikaye, Wall Street'te önemli bir finans uzmanı olan bir arkadşaının kendini mutsuz bir evliliğin içinde, biraz fazlaca içen, çocuklarından uzak bir anne olarak bulması ile başlar.
Kişisel hayatının yanında işte de özellikle genç çalışanların kendindne şüphe ettiğini fark eden bu kişi ile yazarın arasında geçen konuşmada kişi, herkesin mutlu olabileceğini ama kendisinin "özel" olmayı tercih ettiğine değinir.
Aslında kişi bunu yaparak ekndini başarısına indirgemiş yani kendini nesneleştirmiştir.
Arkadşaının bu sözleri yazara tanıdığı başka birini hatırlatır.
Bu kişi alkol ve madde bağımlısıdır.
İşler kötü gittiği halde neden durmadığı sorulduğunda kafasının iyi olmasını mutlu olmaktan daha çok önemsediğini söylemiştir.
Bu iki kişinin ortak noktaları bağımlı olmalarıdır.
İşkolikler de bağımlılıkları ile nasıl mücadele edeceğini bilemeyip genelde kendilerini kısır bir döngü içinde bulur.
Bulundukları noktaya gelmek için çok çabalayan bu insanlar işlerini yapmadıklarında her şeyi kaybedeceğini düşünür ve gitgide gerekenden daha fazla zamanı işte harcamaya başlarlar.

İşkolikler aslında işin kendisine değil de başarıya bağımlıdır.
Ödül mekanizması bu kişilerde dopamin salgılanmasına yol açabileceği gibi hipomani olarak tanımlanan depresyon öncesi semptomlara da neden olabilir.
Mesela Abraham Lincoln kendini öldürmekten korktuğu için hiç bıçak taşımaya cesaret edemediğini belirtmiştir.
Yazar, daha çok kadının nesneleştirilmesi üzerinden bilinen nesneleşmek kavramını detaylandırırken filozof Kant'a da değinir.
Biri nesneleştirildiğinde aslında ona herhangi bir şekilde davranılabileceği normalleştirilmiş olur.
İş ortamında nesneleştirilmek veya kişinin kendini belli bir duruma indirgemesi, mesela ben işimin kendisiyim gibi, öz değer ve saygıda düşüşe yol açmakla beraber, akıl sağlığını ve kişinin algısını olumsuz yönde etkiler.
Bunun yanında pek çok bilginin uzak durmayı öğütlediği, başarıyı bağımlılığa eviren önemli faktörlerden biri gururdur.
Bir diğer faktör ise başarısız olma korkusudur.
Başarı aslında kişinin pozisyonuna ve onu diğerlerinden üstün kılan özelliklere dayanır ve başarıya bağımlılar bir kişi onlardan daha başarılı olduğunda korkuya kapılır.

# Yontmaya Başlayın
Yazar bu bölümde DOğu ve Batı arasında bir ayrıma gider ve bu anekdotlar üzerinden anlatır.
Kısaca Batı'da sanat ve başarı gibi konular bir şeyler ekleme üzerine temellenmişken Doğu'da daha çok kalabalıktan kurtulup öze ulaşma amaçlanır.
Pek çok insanın ölmeden önce yapmayı planladığı bir liste vardır.
Yazar da yine kendi hayatında tanıdığı biri üzerinden bu listeden bahseder.
Bu kişi otuzlarının sonunda büyük bir girişimde bulunarak zengin olur.
Kullanmadığı evler, arabalar, asmadığı tablolar alıp bir kenara yığar, pek çok ülke gezer, her yerde fotoğraf çektirir, pek çok insan tanır ama aslında hiç arkadaşı yoktur ve bu kişi mutlu değildir.
Yazar burada Thomas Aquinas ve Buda'dan örnekler verir.

Pek çok insana ilham olmuş felsefeleri olan bu iki kişinin ortak özelliği, ikisi de varlık içinde, kendilerini zorluktan korumak isteyen ailelerde doğmalarına rağmen dış dünyada gerçeği aramış kişilerdir.
Aquinas, para, güç, ün ve zevkin insanları baştan çıkarabileceğini ve uzak durulması gerektiğini öğütlerken Buda hayatın aşermek, arzu ve dünyevi şeylere olan bağlılık sebebiyle acı çekmek olduğu ve ancak bunlardan kurtularak acıdan kaçılabileceğinden bahseder.
Buda'nın bahsettiği bağlılık aslında bağımlılık konusunda önemli bir faktördür.
Mesela bir maddenin ilk kez kullanıldığında hissedilen hazzı bir daha aynı şekilde hissetmek ve tatmin olmak oldukça zordur.
Buna sebep olan durum limbik sistemin fonksiyonudur, homeostazi denilen ve vücudu dengede tutan mekanizma, insana aynı hissi tekrar yaşatmayarak onu korumaya çalışır.
Fakat kişi o ana tekrar ulaşabilmek için aldığı madde miktarını artırırsa bir sonra normal hali madde etkisindeymiş gibi olacak ve onu kullanmadığında halsizlik, mutsuzluk hissedecektir.
Yazar bu noktada bazı kavramları genel algıya dayanarak tanımlama yoluna gider.
Mesela tatmin, istenen her şeyi elde edebilmek, başarı sürekli diğerlerinden daha fazlasına, başarısızlık ise daha aza sahip olmaktır.

Fakat Buda ve Aquinas'tan yola çıkarak yazar tatmin olmayı, bir insanın elinde olanların, o insanın isteklerine bölümü şeklinde yeniden formüle eder.
Bunun akabinde de koşulları iyileştirebilmek için önerilerde bulunur.
Birincisi hayatı yontmaya şimdiden başlamak gerektiğidir, insan ne kadar uzun süre hayatını olduğu gibi bırakırsa değiştirmesi o kadar zorlaşır ve daha büyük hamleler yapması gerekir.
İkincisi ölmeden önce yapılacaklar listesini, gerçek mutluluğu getirebilecekler listesine dönüştürmektir.
Sonuncusu ise geçmişin ve geleceğin fazlalıklarından kurtulup küçülerek bugün ve şu anda yaşamayı öğrenmektir.

# Ölümünüz Üzerine Kafa Yorun
Bu kısımda ölüm korkusundan bahsedilir.
Korku hali aslında yok olmaktan, ölülerden, sevilen insanları yitirmekten, bilinmezlikten, erken ölmekten, ölümden sonraki yaşamdan, bilinçli ölümden ve ölüm sürecinden korkmak gibi unsurları içinde barındırır.
Yazar burada Walt Disney'den örnek verir.
Yedi yaşındayken panikleyip bir baykuşu öldüren ve erken yaşta ölüm hakkında bir fikri oluşan Disney ne zaman öleceğini öğrenmek için otuzlu yaşlarında bir falcıya gider.
Beş yıl sonra öleceğini öğrenen Disney kendini işe adar.
Aslında gerçekleşmeyeceğini bilse bile insanlar anılarını aşatabilmek adına üretmeye meyillidir.

İnsan öldüğünde onun hakkında söylenebilecek şeylerin çoğu ruhsal ve ahlaki erdemlere dayanır.
Mesela "çok yardımsever birisiydi" gibi, bunun yanında bir de dünyadaki başarılar üzerine kurulmuş erdemler vardır.
Bu kategori çöküşe mahkumken, ruhsal yan kristal zekayla beraber ileri yaşlarda da gelişir.
Aslında ölümün düşüncesi insan ona ne kadar uzaksa o kadar korkutucudur.
Hastalığa yakalanan veya yaşlandığını hisseden insanlar bu düşünceyle daha barışıktır.
Budizm'de ölüm düşüncesiyle barışmak için yapılan bir meditasyon vardır.
Bu meditasyonda insan kendini mavi ve şişmiş ölü bir bedenden başlayarak kemiklerinin toz olduğu aşamaya kadar hayal eder.
Yazar da ölümü düşünmeye başlamamızı tavsiye eder, bir gün öleceğinin düşüncesi insanın hayatına anlam kazandıran önemli bir unsurdur.

# Kavaklığınızı Ekip Biçin
Yazar, ağaçların başarılı bir insanı tanımlayan güzel örnekler olduğunu düşünür.
Çünkü ağaç yıllarca süren gelişimi sonucu güçlü, dayanıklı ve tek başına ayaktadır.
Fakat ağaçların tek başına olduğu fikri bir yanılgıdır.
Mesela kavak ağaçları kökleriyle birbirine sıkı sıkıya bağlıdır.
İnsanlar da ağaçlar gibidir aslında, aileleriyle, arkadaşlarıyla, gruplarıyla birbirine bağlıdır ve bu şekilde ayakta kalır, yalnız olmak garip ve doğal hissettirmeyen bir olgudur.
Fakat bunun yanında insan yanlış ve sağlıksız bir şekilde de köklenebilir.
Yirminci yüzyılın erken dönemlerinde Harvard'da başlanan bir araştırmada bir grup insanı alıp hayatları boyunca her yıl neler başardıklarını, nasıl yaşadıklarını, iyilik ve sağlık durumlarını değerlendirirler.
Bu araştırmalar sonucu güzel bir hayata giden yoldaki bazı faktörler kendini belli eder.
Alkol ve sigaradan uzak durmak, sağlıklı bir kiloda olmak ve egzersiz yapmak, uygun başa çıkma yolları benimsemek, eğitimli olmak ve uzun ömürlü sabit ilişkiler kurmak bu listede yer alır.
Fakat araştırmanın sonucunda bunların başında sevginin olduğu ve güzel ilişkiler kurmanın insanın mutluluğundaki en önemli faktör olduğu ortaya çıkar.
Oysa yalnızlık, insanlar arasında oldukça yaygın bir durumdur.
Yalnızlık, göz korkutucudur ve sosyal izolasyonla beraber pek çok sağlık sorununa da yol açabilir; obezite, bunama ve uykusuzluk bunlardan bazılarıdır.

Peki sevgiden ve sosyal ilişkilerden bahsettik.
Sevginin mutluluktaki yeri nedir?
Aslında mutluluğa giden yolda sevmek değil sevgiyi sürdürebilmek daha önemlidir, inişli çıkışlı ilişkilerden ziyade stabil ve güven veren ilişkiler içinde kalmak ve birbirine yoldaş olmak birinci adımdır.
Sevginin arkadaşlık boyutuna gelince ise yazar, Aristotales'e değinir.
Teoriye göre en düşük kademe arkadaşlık çıkar odaklıdıır, mesela iş arkadaşları gibi.
İkinci seviyede ise güzel zaman geçirilen arkadaşlar vardır fakat yine bu insanlar da birer araçtır.
En üstte ise mükemmel arkadaşlıklar yer alır ve bu insanlar bizimle benzer tutkular paylaşır.
Mutluluğa giden bu yolda insan kalan zamanını ölçmeli, bu zamanı iyi kullanmalı, yapılması gerekenleri yerine getirmeli ve mantıklı yatırımlar yapmalıdır.

# Orman Yolunuza Başlayın
Bu bölümde yazar öğretilerini takip ettiği Hintli bir gurudan bahseder.
Guruya göre hayatın dört aşaması vardır ve her birine belli bir zaman ve emek harcanmalıdır.
Birincisi gençliğin öğrenme odaklı olan zamanıdır.
İkincisi kariyerin inşa edildiği ve hayatın kazanımlarla donatıldığı dönemdir.
Buradan üçüncü aşama olan Vanaprastha'ya geçiş zor olabilir.
Bu kelime "emeklilik" ve "ormana doğru" anlamlarına gelir ve arınıp ruhsal bir yola girmektir.
Son aşama ise yüksek bir bilgelik halidir.
Guruya göre "kendin olduğunu fakat bedeninden ibaret olmadığını anladığın zamandır".
Kişinin ruhsal yanını beslemesi ve inançlı olması daha mutlu bir hayata giden yolda önemli bir adımdır, ayrıca bu kişilerin alkol ve madde kullanım oranı da daha düşüktür.
Yazar, bu noktada kendisinin ve eşinin din ile ilişkisinden bahseder.
Hristiyan olarak yetişen ve bunu ileriki hayatında da pratik etmeye devam edern yazar, eşiyle bu durumu paylaşamadığı için yıllarca biraz buruk olduğundan bahseder.
Fakat ilerleyen zamanda daha çok okuyup öğrendikçe eşi de aynı yola girmiş, hatta yazardan daha düzenli pratik etmeye başlamıştır.
Yazar, nereden başlayacağını bilemeyenlere bir yürüyüşe çıkmayı tavsiye eder.
Pek çok farklı inançta bulunulan yerden kutsal bir alana yapılan ziyaret teşvik edilmiştir.
Aynı zamanda yürümek zihni temizlemek ve egzersiz yapmak için harika bir araçtır.

# Zayıflıklarınızı Güce Dönüştürün
Yazar, bu kısımda klinik psikolog bir arkadaşından bahseder.
Hayatı boyunca Tip 1 Diyabet ile yaşamış bu kişi bir noktada görme yetisini kaybetmeye başlar.
Başta bu drumu inkar etse ve hayatını aynı şekilde sürdürmeye çalışsa da zamanla mecburi olarak değişikliğe gider.
Hayata ve Tanrı'ya yaşadıkları için çok kızgın olan bu kişi bir gün bütün algısını değiştirecek bir telefon alır.
Arayan kişi çok ünlü birisi olduğunu ama tamamen kimliğini gizlemek istediği için gözleri görmeyen bir psikolog aradığını söyler.
O günden sonra bu kişi üst sınıf bireylere hizmet vermeye başlar.

Aslında insanı savunmasız kılan eya acı veren durumlar da oldukça kişisel ve özel olabilir.
Önemli olan o durumla barışıp morali yüksek tutmaktır.
Yapılan gözlem ve araştırmalar olumlu bir algıya sahip olmanın hastalık duurmunda oldukça ppzitif bir etkisi olduğunu öne sunar.
Yazar, aynı zamanda piyanist Beethoven'ın işitme yeteneğini kaybedişinden fakat bu durumun onun yariyerine bir besteci olarak devam etmesine sebep oluşundan bahseder ve şunu öğütler: zayıflıklar her zaman kötü olmak zorunda değildir, bu değişmek ve gelişmek için bir fırsat olabilir, ayrıca ne kadar zor olursa olsun zayıflıklarınızı paylaşın ve onlar hakkında konuşun.

# Gelgite Kapılın
Balık tutmayı her zaman sevmiş olan yazar bu kısımda ilk balığa çıktığı günden bahseder.
Okyanus kenarında saatlerce bekleyip hiçbir şey elde edemediği bir noktada tanıştığı ve ona gelgiti beklemesi gerektiğini söyleyen bir balıkçıyı anlatır.
Gelgit başlayınca beraber pek çok balık tutmuşlar ve yazar, önemli bir dersle eve dönmüştür.
Yazar, hayatta da akışkan zekadan kristal zekaya geçişin gelgit gibi oldukça verimli bir dönem olduğunu, fazlalıklardan kurtulup orman yoluna girdiğimiz bu zamanın iyi değerlendirilmesi gerektiğinden bahseder.
Fakat bu dönüşüm korkutucu olabilir, orta yaş krizi olarak da bilinen bu dönem gözde büyür.
Unutulmamalı ki değişim yaşamın kendisidir, nasıl bundan on veya yirmi yıl önce şahit olunan ve toplumsal değişikliklere yol açan olaylar bugün gündemde değilse hayat da böyle gidecektir.
Ayrıca insan geriye baktığında zamanında olumsuz olan pek çok olayı da olumlu değerlendirmeye meyillidir.
Orta yaşa geldiğinde kariyerinde değişikliğe gitmek isteyen veya umutsuzluğa kapılan insan sayısı da hiç az değildir.
Kendi hayatında değişikliğe gitmiş ve daha sonra kendini öğretmeye adamış Chip Conley tarafından kurulan modern yaşlılık akademisi, bu süreçte insanların yanında olup değişimin bu kadar yoğun olduğu bir zamanda daha yumuşak bir geçiş sağlamak için danışmanlık vermektedir.

# Son
*"Eşyaları kullan, insanları sev, ilahi olana tap"*. Yazar, ölmeyi dileyen bir adamla karşılaşması üzerine başladığı ve çöküşü, insanların hayatın ikinci yarısında girdiği süreci incelediği kitabını bu sözlerle bitirir.
Hayatı, değişmekte olan zekayı, işkolikliği, fazlalıklardan kurtulup yeni başlangıçlar yapmayı, ölümü kabullenmeyi, inancı pratik edebilmeyi, zamanı verimli kullanmayı ele alan kitap bu son tavsiyede şuna değinir.
Eşyalar ve materyalleri sevmeyin, onlara bağlı kalmayın, onlar kullanılmak içindir; insanları sevin, sevgiyi yanlış yere vermeyin, sevginin bir üst seviyesi tapmaktır, fakat kendinize tapmayın.
