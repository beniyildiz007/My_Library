Yaşadığımız çağ, insan düşüncelerinin köklü bir değişim geçirdiği kritik bir çağdır.
Bu dönüşümün iki ana nedeni vardır: ilki, dini, siyasi ve toplumsal inançların ortadan kalkmasıdır.
İkincisi ise modern bilim ve sanayi buluşlarının sonucunda yeni varoluş ve düşünüş yollarının yaratılmasıdır.
Etkisini yarı yarıya yitirmiş olsa da hala güçlü sayılabilecek, geçmiş fikirlerin yerlerini alacak fikirleri oluşturan modern çağ, insanlık tarihinde bir geçiş niteliğindedir.

Bu dönemi ileride neyin takip edeceği konusu tamamen muallakta.
Bizden sonra gelecek toplumlar hangi fikirlerle yetişecek.
Bunları henüz bilmiyoruz.
Bugünden görebileceğimiz şey, gelecekteki toplumların meydana gelişinde kitlelerin gücünün belirleyici olacağıdır.
Dünya üzerinde zamanında doğru kabul edilen, bugünse ölüp gitmiş birçok fikir mevcuttur.
Bütün eski inançlarımız bir bir yok olurken, toplumların direkleri bir bir yıkılırken, kitlelerin gücü etkisi giderek artan yegane güçtür.
Girmek üzere olduğumuz çağ kitleler çağı olacaktır.
Artık baskın olan kitlelerin sesidir.

Halkın siyasi hayata katılması ve bununla beraber yönetici sınıf haline geçmesi, bu dönüşümün dikkat çeken özelliklerindendir.
Kitleler bir araya gelerek her zaman adil olmasa da kend çıkarlarına uygun fikirler üretmiş ve bununla beraber güçlerinin farkına varmıştır.

# Kitlelerin Genel Özellikleri
Kitle, millet, meslek, cinsiyet fark etmeden bir sebeple bir araya gelmiş birey topluluğuna denir.
Psikolojik açıdan kitle tabiri bambaşka bir anlama sahiptir.
Bu kitleyi oluşturan kişiler, farklı ve yeni özellikler edinir.
Bilinçli kişilik ortadan kalkar ve her birey aynı istikamete yönelir.
Bu kişiler belirgin özellikler sergileyen kolektif bir ruh meydana getirirler.
Böylece ruh, psikolojik kitleye ya da Le Bon'un diğer bir tabiriyle organize kitleye dönüşür.

Birçok insanın tesadüfen bir araya gelmesi, onlara organize kitle özelliği kazandırmaz.
Bir oluşumu kitleye çeviren vasıflara göz atalım.
Bilinçli kişiliğin ortadan kalkması, duygu ve düşüncelerin aynı istikamete yönelmesi gerekir.
Her zaman sayıca çok bireyin aynı yerde bulunması gerekmez.
Duygu ve düşünce olarak da bir kitleye dahil olunabilir.
Hatta bazı fikirler ve duygular vardır ki, sadece kitle halindeki bireylerde ortaya çıkar.

Bağımsız bireylerde bulunmayan, yalnızca kitlelere has özelliklerden biri de şudur: bir kitlenin parçası olan bireyler yenilmezlik hissine kapılarak, tek bnaşınayken frenleyeceği içgüdülerine kitle halindeyken teslim olmasıdır.
Bireyler, kitle içerisinde anonimdir ve sorumluluktan muaf olduklarını düşünürler.
Bu nedenle içgüdülerini kontrol etme konusunda isteksiz davranırlar.
Bu durumda, sorumluluk hissi yok olmaya meyillidir.

Psikolojik kitleye dahil bireyler artık eylemlerinin farkında değildir.
Kİtlelerin coşkunluğu, hipnotize olmaktan daha şiddetli ve engel tanımaz bir durum arz eder.
Bireyler artık kendisi olmadığı gibi, iradesinin rehberiğini de kaybettiği için bir tür otoomata dönüşür.
Diğer taraftan yalnızca roganize kitleye dahil olan biri, medeniyet basamaklarından birkaç derece aşağı iner.
Bu kişi belki kendi başına kültürlü biridir ama bir kitleye mensup olduktan sonra adeta bir barbara dönüşür.
Artık ilkel varlıklardaki gibi içinden geldiği gibi davranma, vahşilik ve coşkunluk adı altında davranışlar gösterir.
Kitlenin parçası olan birey, sahildeki bir kum tanesi gibidir.
Rüzgar onu dilediği gibi savurur.

Bu yüzden, her bir üyesinin birbirlerinden bağımsız bir şekilde uygunsuz bulacakları, her bir üyenin ayrı ayrı reddedeceği kanun ve tedbirleri yürürlüğe koyan parlamenter meclisler görülmüştür.
Ulusal Konvansiyon üyeleri de ayrı ayrı barışçıl görüşlere sahip aydın burjuvalardır.
Oysa kitle halindeyken en zalim teklifleri onaylamaktan ve masum insanları giyotine göndermekten hiç çekinmediler.

# Kitlelerin Düşüncesizliği, Hareketliliği ve Asabiyeti
Kitleler neredeyse bilinç dışı güdülerle yönetilirler.
Kİtlelerin eylemleri, yerine getiriliş bakımından kusursuz olsa da beyin tarafından yönetilmez.
Birey, kışkırtmalar ile uyarıcıların durumuna göre harekete geçer.
Kitle, maruz kaldığı güdülerin esiridir.
Bağımsız birey, reflekslerine hakim olma yeteneğine sahipken kitle bu yetenekten yoksundur.
Kitlelerin boyun eğdikleri güdüler, uyarıcıların türüne göre cömert, acımasız veya kahramanca olabilir.

Kitle içindeki bireyler tıpkı vahşi bir insan gibi, arzusunun gerçekleşmeme ihtimaline tahammül edemez.
Kitle içindeki bireyde, imkansızlık kavramı kaybolur.
Bağımsız birey, bir sarayı ateşe veremeyeceğini veya bir bankayı soyamayacağını bilir.
Böyle bir arzuya kapılacak olsa dahi bunu kolayca bastırabilir.
Oysa kitleler için engeller, şiddetli bir öfkeyle ortadan kaldırılabilir.
Şüphesiz tüm kitleler asabi ve fevridir fakat bunların düzeyleri kitlelere göre değişkenlik gösterir.

Suçlu tabir edilen kitlelerin genel özellikleri: telkine yatkınlık, saflık, duygularnımda aşırılık, harektelilik...
Kitle suçlarının ardındaki güdü, kuvvetli bir telkin ve bir vazifeyi yerine getirdiğine inanmaktır.

# Kitle Ahlakı
Kitlelerin ahlaklı olmaktan bahsetmek için fazla fevri ve hareketli oldukları ortadadır.
Kitleler üzerinde yapılan çalışmalar, kitlelerin işledikleri suçlardan yola çıkarak ahlak düzeylerinin düşük olduğu kanaatine varmıştır.
Kitlelerde suç işleme oldukça yaygındır.
Peki yaygın olmasının sebebi nedir?
Kitleler ilkelce ve vahşice düşünmeye, sorumluluk almamaya meyilli oldukları için cezasız kalacaklarını düşündükleri suçları işlemekten çekinmezler.

Bir kitle, insan öldürmeye, yangın çıkarmaya ve bu tür suçlara karışsa da sadakat gösterme, fedakarlık yapma ve kişisel çıkarlarından vazgeçme gibi konulara bağımsız bir kişiden daha yatkın olma eğilimi gösterir.
Şan, şeref, gurur gibi konular kitleyi derinden etkiler.
Kişi, bu gibi nedenlerle kendi canını feda edebileceği bir noktaya gelebilir.
Kişisel çıkar, bağımsız bireyler için oldukça güçlü bir güdüyken, kitledeki birey için nadir olarak güçlü bir güdüdür.
Menfaatlerinden bu derece vazgeçebilmeyi sadece kitleler başarabilir.
İnançlar ve fikirler için kendilerini feda eden insanların sayısı oldukça fazladır.

# İmgeler ve Kelimeler
Kelimelerin gücü, çağrıştırdığı imgelerle ilgilidir ve ekndi anlamlarından bağımsızdır.
Bazen tanımlarında en çok hataya düşülen kelimeler, en etkileyici olanlardır.
Buna örnek olarak demokrasi, sosyalizm, özgürlük gibi büyük ciltli kitapların bile anlamını netleştirmeyi başaramadığı kelimeleri gösterebiliriz.
Formüller aynı kaldığı halde kelimelerin çağrıştırdığı imgeler devirden devire değişiklik gösterir.
Belli imgeler, geçici olarak bazı kelimelerle eşleştirilir.
Kelimeler, bu imgenin ortaya çıkmasını sağlayan bir zil gibidir.

Bir dili meydana getiren kelimelerin çağlar içinde oldukça yavaş bir şekilde dğeiştiğini görürüz.
Kelimelerin çağrıştırdığı anlam ise durmadan değişiklik gösterir.
Özgürlük kelimesinden geçmişte ve günümüzde çıkarılan anlam aynı mıdır?
Çağdan çağa büyük değişiklik gösteren kelimelerin, kendi devirlerinde nasıl bir anlam taşıdığını öğrenmek uzun bir çaba ister.
Bu farklılıkları anlamak için çokça okumak, seyehatler ve araştırmalar yapmak gerekir.

Kitleler arasında en çok kulanılan kelimeler, bir milletten diğerine anlamı en çok farklılık gösterenlerdir.
Örnek olara ksosyalizm ve demokrasiyi verebiliriz.
Bir millet için iradenin yok edilmesi ve devletin hakimiyeti olarak algılanan kelime, diğer millet için iradenin geliştirilmesi ve devletin silikleştirilmesi anlamını ifade edebilir.

# Kitle Önderleri
İster bir hayvan sürüsü, ister bir insan topluluğundan oluşan kitle olsun; belli sayıda canlı bir araya geldiğinde içgüdüsel olara kbir lider otoritesine ihtiyaç duyarlar.
İnsanlardan oluşan bir kitlenin lideri, önemli bir role sahiptir.
Kitle, itaatkar bir sürü gibidir ve önder onları yönetirken aynı zamanda alt grupların oluşumunu hazırlar.
Önderlerin kendisi de ilk başta güdülenenlerden biridir.
Sonrasında yayacağı fikrin büyüsüne kapılıp önderlik konumuna erişir

Bu önderler genellikle düşünce değil eylem insanıdır.
Savundukları ve peşine düştükleri amaç ne kadar mantık dışı olursa olsun, bu ikna olmuşlukları muhakeme kabiliyetlerini zedeleme derecesindedir.
İnançlarının şiddeti, sözlerine büyük bir ikna gücü kazandırır.
Kalabalıklar, kendilerini etkilemeyi bilen isnanları dinlemeye her zaman hazırdır.
Kitle içerisinde bir araya gelen bireyler, kendi iradelerini yitirerek içgüdüsel olarak kendilerinde kesik olan bu niteliği barındıran kişiye yönelirler.
Kitlelerin ruhuna hakim olan şey özgürlük değil, boyun eğme ihtiyacıdır.

İster siyasi, dini ve toplumsal; ister bir esere, kişiye ve fikre duyulan inanç olsun, büyük liderlerin esas işlevi bunu uyandırabilmektir.
İnanç gücü, insanın en kuvvetli yönlerindedir.
Bir insana bunu aşılayabilmek, kendi gücünü beşe katlamak demektir.
Tarihteki çoğu olay, inançtan başka gücü olmayan sıradan insanlar tarafından gerçekleştirilmiştir.

Önderleri iki gruba ayırmak mümkündür:
1. Enerjisi yüksek, iradesi kuvvetli ve süreklilik arz etmeyen önderler: Bu önderler serttir, cesurdur, ani durumları iyi bir şekilde yönetme yeteneğine sahiptir. Tehlikeye rağmen kitleleri peşinden getirmekte ve acemilerden kahramanlar yaratmakta başarılıdırlar. Devamlılık arz etmezler. Günlük hayatlarına döndüklerinde şaşırtıcı bir zayıflık sergilerler. Başkalarını iyi bir şekilde yönetebilirken kendi hayatlarında ufak kararları vermekte dahi zorlanırlar. Kendileri de yönetildikleri, canlılıkları kamçılandığı takdirde işlevlerini icra edebilen önderlerdir. Bu gruba giren önderler: Birinci Fransız İmparatorluğu zamanındaki Michel Ney ve Joachim Murat, Garibaldi...
2. Sağlam iradeli ve bu iradeyi muhafaza edebilen önderler: Çok daha nadir görülürler. İLk gruptaki gibi hayranlık uyandıran enerjileri olmasa da daha hatırı sayılır enerjileri vardır. Dinlerin ve büyük eserlerin hakiki kurucuları bu gruptadır. Bu gruba giren önderler: Kristof Kolomb, Hz. Muhammed, Pavlus... Sahip oldukları güçlü irade, son derece nadir ve güçlü bir yetidir. Bu gruba tabii kişiler, medeniyetin ve tarihin en önemli hadiselerinin başını çekenlerdir.

# Kitlelerin Sınıflandırılması
Organize kitleler şu şekilde bölümlere ayrılır:

**Ardışık Kitleler**
* Anonim olanlar (örneğin, sokaktaki kitleler)
* Anonim olmayanlar (jüriler, meclisler vb.)

**Bağdaşık Kitleler**
* Cemaatler (siyasi cemaatler, dini cemaatler vb.)
* Kastlar (askeri kastlar, işçi kastları vb.)
* Sınıflar (burjuva, köylü sınıfı vb.)

# Ardışık Kitleler ve Bağdaşık Kitleler
Ardışık kitleler, şu ana kadar anlattığımız özelliklere sahip topluluklardır.
Meslek veya zeka seviytelerinden bağımsız bir şekilde toplanmış bireylerden oluşur.
Topluluklarda aklın değil yalnızca bilinçdışının rolünün olduğunu önceki bölümlerde görmüştük.

Irk, insanların eylemlerini belirleyen en güçlü etkendir.
Organiza kitleler için de bu durum geçerlidir.
Nesilden nesile aktarılan zihinsel yapılar, insanların hissediş ve düşünüş biçimleri, ırklar arasında derin anlaşmazlıklar yaratabilir.
Sosyalistlerin, her ülkeden işçi toplulukları temsilcisi seçip onları büyük bir kongrede buluşturma çabası, her zaman şiddetli uyuşmazlıklarla son bulmuştur.
Öyleyse buradan çıkaracağımız temel düşünce, ırkın ruhunun kitlenin ruhuna tamamen egemen olduğudur.
Irk etkeninden başka, ardışık kitleler için yapılacak tek önemli sınıflandırma, anonim olanlar ve anonim olmayanlar şeklinde ayırmaktır.
İlk grupta hiç olmayan ve ikincisinde oldukça gelişkin olan sorumluluk duygusu, bu kitlelerin eylemlerine çoğunlukla farklı yönler vermektedir.

Bağdaşık kitleler, cemaatler, kastlar ve sınıfları içerir.
Cemaatler, aralarında sadece inanç birliği bulunan ve farklı eğitim, meslek ve çevreye sahip insanlardan meyudana gelir.
Bu cemaatlere dini ve siyasi cemaatler örnek gösterilebilir.
Kastlar, yalnızca aynı meslek grubundan dolayısıyla aynı tür eğitim alan kişileri ve benzer çevreye sahip insanlardan oluşur.
Sınıf ise birbirlerine cemaat gibi inanç bağlarıyla bağlı olmayan, benzer menfaatler ve alınan eğitim ile bir araya gelmiş kişileri kapsar.

# Son Durak
Psikolojik kitleler, ortak bir amaca sahip olan bireylerden oluşmaktadır.
Rastgele olarak yan yana g elen bireyler piskolojik kitle oluşturmaz.
Psikolojik (organize) kitleleri oluışturan bireyler, bireysellikten koparak kolektif bir ruh oluşturur.
Bilinçdışı özellikler hakim duruma geçer.
Düşünce ve duygular dönüşüm geçirir.
Kitle içindeki bireyler telkin ile belli bir istikamete yönelirler ve telkin edilen fikirler derhal eyleme dönüşür.

Kitlenin sadece bilinçdışı güdülerle yönetilmesi, onu bu açıdan ilkellikle benzeştirir.
Kitle, uyarıcıların oyuncağı durumunda ve maruz kaldığı güdülerin esiri halindedir.
Kitleler bir şeyi uzun süre tutkuyla istese de bu uzun sürmeyebilir.
Kitlelerin düşünceleri ve istekleri süreklilik göstermez.
