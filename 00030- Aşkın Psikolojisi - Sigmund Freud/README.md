# Freud'u Anlamak
Freud'un cinsellik, özellikle kadın-erkek arasındaki ilişkiler konusundaki araştırmaları sonucunda edindiği bilgilerinin kimi çevreler tarafından doğru bir şekilde algılandığına dair bazı kuşkular bulunmaktadır.
O dönemdeki ahlaki değerler ve yasaklamalar cinselliğin konu olarak tartışılmasını zorlaştırıyordu.
Freud'un çalışmaları bu konuya daha fazla dikkat çekilmesini sağlasa da devrim niteliğindeki düşünceleri birçok çevrede, özellikle psikanalist alanında tepkilere neden oluyordu.

Freud'un ortaya attığı kavramların, psikanalitik araştırmaları sayesinde edindiği bulguların hep tartışma yarattığı ve bu tartışmalar sayesinde cinselliğe bakış açısının bir nebze de olsa değiştiği bir gerçek.
Bir nebze, çünkü o dönem de aşılması gereken ahlaki değerlerin, dini baskıların ve yasaklamaların yarattığı duvar kolay kolay aşılamayacak kadar yüksekti.

Freud'u anlamak ve karşılaştığı zorlukları görmek için o döneme bir bakmakta fayda var.
Çünkü ortaya attığı düşünce ve kavramlara karşı çıkan ve bunların çoğunun yanlış olduğunu savunan meslektaşlarının sayısı azımsanmayacak kadar çoktu.
Buna karşın Freud çalışmalarını ara vermeden sürdürmüş ve psikanaliz kuramının gelişmesine çok büyük katkılar sağlamıştır.
Günümüzde bile hala onun ortaya attığı kavramlar psikanalizin önemli bir parçasını oluşturmaktadır.
Ancak Freud'u anlamak için yaşadığı dönemin toplumsal yaşamı ile günümüzün modern yaşamı arasındaki düşünce, bilgi ve birikim farklılıklarını ve değişimlerini göz önüne almak gerekir.

Günümüzde toplumu oluşturan bireylerin düşünce birikimi, cinsel konulardaki bilgileri o döneme göre oldukça ilerdedir.
Ayrıca insanların düşünce tarzlarındaki modernleşme ve bazı şeyleri, özellikle cinsel serbestliği normal karşılar hale gelmesi cinselliğin üzerindeki bazı baskı ve yasakların açılması konusunda ilerleme kaydedilmesini sağlamıştır.

O dönemde Freud'un nasıl zorluklarla karşılaşmış olduğunu ve insanlara kendi fikirlerini, özellikle hastalarından edindiği deneyimleri aktarma konusunda nasıl zorlanmış olabileceğini tahmin edebiliyoruz.
Buna karşın o, çalışmalarının doğruluğunu zaman içinde yavaş yavaş da olsa kabul ettirmeye ve psikanalitik çalışmalarında birçok psikanaliste öncü olup yol göstermeyi başarmıştır.
Bu durum onun psikanaliz kuramının babası ve kurucusu olmasını sağlamıştır.

# Erkeğin Belirli Bir Obje Seçimi Üzerine
Psikanalitik tedavi çalışmaları, "Nevrozlu" insanların aşk yaşamları hakkında yeteri kadar veri toplamamızı sağlamaktadır.
Ayrıca az çok aklı başında sayılabilecek insanların da buna benzer davranışlarda bulunabildiklerinin gözlendiğini hatırlatmakta fayda var.
Zaman içinde edinilen deneyim ve bilgi birikimleri sonucunda elde edilmiş olan veriler belirli bazı tipleri çok net biçimde ortaya çıkarmaktadır.

Şimdi erkeğin belirli bir tip nesne tercihini tarif etmeye başlayacağız çünkü şaşırtıcı dahi olsa aşkın şartlarını karakterize ediyorlar ve basit bir şekilde psikanalitik açıdan açıklanabiliyorlar.

1. Aşkın şartlarından ilkinin oldukça karakteristik olduğu söylenebilir; ortaya çıkardığımız anda, bu tipe benzer diğer karakterlerin varlığını da aramaya başlayabiliriz.

Söz konusu erkeğin aşk nesnesi olarak özgür, genç bir kızı veya yalnız bir kadını seçmek yerine yalnızca başka bir erkeğin üzerinde hak sahibi olduğu bir kadını seçmesi olayıdır.
Bu şart bazen o kadar gerekli bir zorunluluktur ki ilk başta sahibi olmadığı için hor görülüp ihmal edilen bir kadının başka bir erkekle ilişkiye başladığı anda aşk nesnesi haline gelmesini sağlar.

2. Aşkın ikinci şartı pek sık karşılaşılmasa da oldukça dikkat çekici sayılır. İlkinden onu ayıran en büyük özellik devreye ancak ilki ile karşılaştığında girmesidir, oysa ilki için böyle bir şey söz konusu değil, her zaman ortaya çıkabilir.

Bu şartı oluşturan esas etmen iffetli ve namuslu kadının hiçbir zaman aşk nesnesi sıfatına erişememesi, buna karşın cinsel itibarı şaibeli olan, sadakati ve güvenilirliği sorgulanan kadın için bunun söz konusu olmasıdır.

Bu tip erkeklerin tutkularını ve kadına olan ilgilerini ancak kıskançlık tetikleyebiliyor ve bu aşırı değerli duyguları hissedip yaşamalarını sağlayan böyle önemli bir fırsatı geri tepmek de asla mümkün olamıyor.
Tuhaf olan ise yaşanan bu kıskançlık duygusu kadının asıl sahibine yani onun kocasına ya da sevgilisine değil daha çok ansızın ortaya çıkan, kadından kukulanmasına neden olabilecek başka, yabancı diyebileceğimiz erkeklere yöneliyor.

3. Gözlemciyi en çok şaşırtan durum bu tip insanların aşık oldukları kadını kurtarma eğilimleri aslında. Aşık, aşık olduğu kadının ona muhtaç olduğunu, ona ihtiyaç duyduğunu, onsuz ahlaki duruşunu tamamen kaybedeceğini, onu kaybederse çok pişman olacağını düşünür. Kadını terk etmeyerek bir çeşit onun yaşamını kurtardığını düşünür.

# Aşk Hayatında En Yaygın Alçaltma Nedeni
Cİnsel tatmin keyfinin ilk başta engellenmesinin yarattığı travmanın izleri sonraki yıllardaki ilişkilerin içinde tam olarak kaybolmuyor ya da giderilemiyor.
Buna karşın sınırsız cinsel özgürlük de iyi bir sonuç sağlamıyor.
Ayrıca tatmine kolayca ulaşılması da aşk ihtiyacının ruhsal değerini azaltan başka bir gerçek.
Libidonun daha da artmasını ancak önüne çıkan bir engel sağlayabilir.
Bu nedenle aranılan tatmin için doğal engeller yetmediğinde devreye daha geleneksel engeller sokuluyor.
Bu, her dönemdeki insan ve toplumlar için geçerli bir durumdur.
Cinsel tatminin hiçbir zorlukla karşılaşmadığı zamanlarda -örneğin antik uygarlığın çöküşü sırasında- aşk değerini yitirmiş, yaşam anlamsız hale gelmişti.
(Yani Freud ustamız diyor ki "bir şey ne kadar yasaksa o kadar çekici hale gelir".)

CBu yüzden insanın ihtiyaç duyduğu duygusal değerlerin tekrardan oluşturulabilmesi için güçlü tepkisel donanımlara ihtiyaç duyuldu.
Bu bağlamda "Hristiyanlığın, Sofu" akımının, Antik paganlığın hiçbir zaman yaratmayı başaramadığı ruhsal değerleri aşk için yaratmayı başardığını söyleyebiliriz.
Bu akım, yaşamını tamamen nefsine hâkim olmak ve libidonun ayartmalarına karşı mücadele etmekle geçiren sofu rahipler de en yüksek mertebeye erişmiştir.

Burada ortaya çıkan zorlukları, organik dürtülerimizi küresel özelliklere dayandırmak aklımıza ilk gelen şey olabilir.
Ayrıca genel olarak dürtünün ruhsal durumunun, düş kırıklığına bağlı olarak arttığı da bir gerçek.
Farklı özelliklere sahip değişik insanları aç bırakırsak, açlık duygusu yavaş yavaş büyüdükçe bu insanlar arasındaki farklılıklar ortadan kalkar ve yerine sadece bu güçlü ve önüne geçilmez açlık duygusu kalır.

Ancak dürtü tatmin edildiğinde ruhsal değerinin de aynı hızla azaldığı bir gerçek değil mi?
Peki örneğin bir alkoliğin şarap ile olan bağına ne demeli?
Ne kadar içerse içsin şarap ona, şirin erotik tatmin sağladığının düşünülmesi gibi hep toksik bir tatmin sağlayacaktır.
İçkicinin, her zaman içtiği içkiyi artık eskisi gibi tat vermediğinden dolayı bıraktığı ya da değiştirdiği görülmüş müdür?
Aksine alkol alma alışkanlığı her zaman içkiciyi, içtiği şarap ile arasındaki bağı sıkı bir şekilde düğümlüyor.

Şarabın daha pahalı ya da tüketilmesinin yasak olduğu bir ülkeye sırf içkiden uzak durmak için seyehat eden bir içkici var mıdır?
Elbette yoktur.
Böcklin gibi ünlü alkoliklerimizin şarap ile ilişkisine bakacak olursak uyum içinde yürüyen mutlu bir evliliğin izlerinin aynısını görürüz.
Peki o zaman aşığın sevgilisine yani cinsel nesnesine karşı olan davranışı neden bu denli farklı?
Cinsel dürtünün uzun ve sıkıntılı gelişim sürecindeki bir noktaya değinmeniz gerekiyor.

Nesne seçiminde cinsel dürtünün nihai nesnesi, ilk yani orjinal nesne değil yalnızca onun yerine konulan olması.
Arzu edilen ilk nesnenin bastırılması durumunda yerine konulan sınırsız sayıdaki nesnelerin hiçbiri onun yerini tutamayacağından tatmin sağlamalarının mümkün olmadığını psikanaliz bize göstermiştir.
Bu bize nesne seçimindeki tutarsızlığı, yetişkinlerin sıklıkla aşk yaşamını karakterize eden bu uyarılma ihtiyacını açıklayabilir.

Aşk dürtülerini eğitmek kolay değildir, bazen aşırıya kaçılıyor bazen de yeteri kadar eğitilemiyorlar.
Uygarlığın eğitim ile gerçekleştirmeyi umduğu şeyleri, zevk ve tatmin unsurunun kaybolmadan yapması mümkün görünmüyor; eyleme geçilmesinin uzaması, cinsel tatminsizlik biçiminde kendini gösteriyor.

Demek ki uygar toplumun temel yargılarının gereklilikleriile cinsel dürtünün istekleri arasında denge kurulmasının olanaksız olduğunu kabul etmeliyiz.
Ne vazgeçmekten ve acı çekmekten ne de uzak gelecekte insanoğlunun kültürel gelişmesi sonrasındaki yok olma riskini önleyebiliriz.
Ama bu karamsar tanı, tek bir varsayıma dayanıyor; o da kültürel tatminsizliğin, uygarlığın ağırlığı altında kalan cinsel dürtünün edindiği gereklilikten doğan bazı özelliklerin nihai sonucu olduğudur.

# Bekaret Tabusu
Kadının aşk yaşamı üzerine olan düşüncelerimizden yola çıkarak ilk anda önyargı gibi görülen bir durumdur bu.
İçine iyice kazınmış olan eğitimin ve sosyal çevrenin etkisini aşarak aşk isteğini uzun süre ve zahmetle tatmin etmiş ama bekaretini korumuş olan genç bir kadın, aslında kendisi ile başka bir kimsenin erişemeyeceği uzun ve kalıcı bir ilişki kurmaktadır.
Bu deneyim kadını, dışarıdan gelecek ayartmalara ve yeni duygulara karşı koyacak kadar nefsine hâkim olabileceğini garantileyen bir bağımlılık durumuna sokuyor.

"Cinsel Bağımlılık" terimi, alışılmışın ötesinde bir bağımlılık seviyesine erişmenin mümkün olabildiğini ve cinsel ilişkide bulunulan kişiye bağımlı hale gelinebileceğini anlatmak için 1892 yılında Richard Von Krafft-Ebing tarafından ortaya atıldı.
Bu bağımlılık bazen aşırıya kaçabilir, özgür iradenin tamamen kaybolmasına, her türlü özveride bulunmaya, her şeye katlanmaya kadar gidebilir.
Ayrıca yazarın, ilişkinin en az bir süre kadar daha devam etmesi isteniyorsa belli bir ölçüde bir bağımlılık gerektiğini belirttiğini ilave edelim.
Evliliği uygarlığın içinde tutmak ve onu tehdit eden çok eşliliği frenlemek için cinsel bağımlılığın bu dozu gerekli görünüyor.
Bir taraftan alışılmışın dışında kalan bir aşk ve karakter zayıflığı derecesi, diğer tarafta limitsiz egoizm.
Krafft-Ebing cinsel bağımlılığın oluş nedenini bu ikisinin bir araya gelmesine bağlıyor.
Ancak analitik deneyimler, böylesine basit bir açıklamayla yetinemeyeceğimizi söylüyor.

# Cinsler Arasındaki Anatomik Farkların Bazı Ruhsal Sonuçları
Çocukların cinsel yaşamının en eski ruhsal yapılarını incelerken özne olarak erkek çocukları ele almayı alışkanlık haline getirdik.
Oğlan çocuklarında kesin olarak belirlenebilecek ilk aşamanın "Oidipus" kompleksi olduğunu bilmeliyiz.
Oidipus kompleksi, adını Antik Yunan tragedyasından almaktadır.
Sophokles'in kral Oidipus'un babasını öldürüp annesiyle evlenmesi konusunu işlediği bu tragedyası, Freud açısından ensest ilişkinin erken yaşamındaki etkisine değinmek için iyi bir fırsat yaratmıştır.

Bunu anlamak kolaydır çünkü çocuk, emzirme döneminde libidoyla yüklediği nesneyi korumaktadır.
Babasını rahatsız eden bir rakip olarak görmesi, ondan kurtulmayı, onun yerini almayı istemesi yeni durumun doğal bir sonucudur.
Oğlan çocuklarındaki "Oidipus" kompleksi tarih öncesindeki durumu konusunda tam olarak net bir görüşümüz yok.
O dönemlerde oğlanın babasıyla sevecen, annesi ile ilgisi olmayan rekabet duygusu içermeyen bir özdeşleşme içinde olduğunu biliyoruz.
(Freud'un dediğine göre erkek bebekler emzirme döneminde cinsellik ile tanışır ve ilk cinsel deneyimi annesiyle yaşamaya başlar.
Bu durum günümüzde hormon salınımı ile kanıtlandı.
Erkeklerin cinsel birliktelik yaşadıklarında orgazm oldukları esnada vücutlarında zirve noktaya çıkan oksitosin ve endorfin hormonu, uykularını getirir ve rahatlayıp, gevşerler.
Aynı hormonların, anne sütü ile beslenen erkek bebeklerde de ortaya çıktığı gözlemlenmiştir.
Bu sebeple emzirdikten kısa süre sonra uykuları gelir ve uyurlar.)

Bu sorunu incelerken kız çocuklarında Oidipus ilişkisinin tarih öncesi geçmişine ışık tutabilecek bazı sonuçlara ulaşabiliriz.
Her inceleyici, inatla ve yoğun olarak babalarına ve ondan çocuk sahibi olma arzusuna bağlı kalan kadınlara rastlanmıştır.
Bu noktada çocuğun cinsel yaşamının temel olan ve analiz edilemez bir olgusu ile karşı karşıya olduğumuz izlenimini kolayca edinebiliriz.
Tüm bu olayların ayrıntılı bir analizi farklı bir şeyi gün ışığına çıkarır: Oidipus kompleksinin uzun bir tarih öncesi geçmişi olduğunu ve bunun bazı açılardan ikincil bir oluşum olduğunu gözler önüne serer.

# Okurun Yorumu
***Erkek ve kadın "cinsel pazar değeri" diye bir kavrama sahiptir.
Erkeğin cinsel pazar değeri; gelişmesi, olgunlaşması, kendine yatırım yapması, kısaca kendini yaratabilmiş olmasına bağlıdır.
Aynı zamanda yakışıklı, temiz, karizmatik olması da bu değeri katlayarak arttıran diğer parametrelerdir.***

***Kadının cinsel pazar değeri ise ilk başta "temizlik"ten geçer.
Bu, fiziksel ve görünüm olarak bir temizlik değil, ruhani temizliktir.
Her ilişki kadında bir iz bırakır ve yıpratır.
Kadın ne kadar çok ilişkiye girmişse, her ayrıldığında, bir kucak dolusu yıpranmışlık ile ayrılır.
Bu sebeple kadının cinsel pazar değeri, temiz ve saf kalması ile doğru orantılıdır.
Her erkeğin gözünde en değerli kadın modeli buradan başlar.***
