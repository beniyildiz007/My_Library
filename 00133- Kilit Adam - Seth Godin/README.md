Günümüzde işiniz sadece talimatları yerine getirmekten ibaret ise yeri doldurulabilir bir çalışansınızdır.
Hector ne yazık ki yeri doldurulabilir bir çalışandır.
Hector ve diğer birçok günlük işçi her sabah Queens'te, sokağın köşesinde müteahhitlerin gelip onlardan birkaçını asgari ücret karşılığında yapacakları iş için seçmesini bekler.
Müteahhitlere göre bu işçilerden herhangi birinin farklı bir yeteneği yoktur, hepsi aynıdır.
Bu yüzden işçilerin arasından Hector'u seçmek için özel bir neden yoktur.
Hector'un seçilmek için ihtiyacı olan şey şanstır.

Karmaşık ürünlerin üretilmesi için çok yetenekli insanlara ihtiyaç olmadığının keşfedilmesi Sanayi Devrimi'nin başlamasına neden oldu.
Neredeyse her üretim süreci nispeten vasıfsız işçilerin yapabilecekleri kadar çok basit adımlara bölünebilirdi.
Adam Smith'e göre az eğitimli (bu yüzden düşük maaş alırlar) on fabrika işçisi oldukça yetenekli bir oplu iğne ustasından bin kat daha fazla toplu iğne üretebilirdi.

Fabrika işçiliğinin basit bir iş olmasının nedeni çalışanların yapması gereken şeylerin yalnızca işe gelmek ve talimatları tam olarak yerine getirmekten (bir makinedeki dişliler gibi) ibaret olmasıdır.
Eğer siz de böyle bir işçiyseniz kolay bir şekilde yeriniz doldurulabilir ve kesinlikle zam pazarlığı yapabilecek bir konumda değilsinizdir.
Batı'nın üretimi kendi ülkelerinden ziyade insanların talimatları yerine getirme kabiliyetlerinin aynı olduğu ama çok daha düşük fiyatlara çalıştıkları Çin ve Hindistan gibi ülkelerde fason olarak yaptırması bunun tipik bir örneğidir.

Günümüzde dış kaynak kullanımından etkilenmeyeceği düşünülen beyaz yakalı işçiler bile tehdit altındadır.
Borsa komisyoncuları, seyehat acentelerinde çalışanlar, sekreterler ve diğer profesyoneller sadece işe gelirler ve kendilerine söylenenleri yaparlar.
Bu yüzden de kendilerini çok daha fazla yeri doldurulabilir ve dış kaynak kullanımından etkilenebilir bir konumda bulurlar.
Unutulmamalıdır ki tamamıyla talimatların yerine getirilmesinden ibaret işler herhangi biri tarafından herhangi bir yerde yapılabilir.

*Unutmayın;* **Günümüzde işiniz sadece talimatları yerine getirmekten ibaret ise yeri doldurulabilir bir çalışansınızdır.**

# Kilit Adamlar Şirketler İçin Vazgeçilmezdir ve Bu Yüzden En İyi İşlere Girerler
Dışarıda çalışmayı günde x saat bir yerde bulunmak ve karşılığında aylık maaş almak olarak gören büyük gri bir insan kitlesi vardır.
İşlerinin sinir bozucu ve sıkıcı bir angarya olduğunu düşünürler ve bunun hayatlarındaki gerekli bir kötülük olduğunu kabul ederler.
Ve bilin bakalım ne olur?
Motivasyon eksiklikleri şirket yönetimi tarafından fark edilir ve zor zamanlarda ilk işten çıkarılacak insanlar olarak belirlenirler.

Bu erkek arı topluluğu sıradan olmayı reddeden kilit adamlara (şirketleri için vazgeçilmezdirler) bir fırsat sağlar.

Kilit adam olmak için bir CEO olmanıza gerek yoktur.
Örneğin arkadaş canlısı bir baristanın mükemmel hizmeti sayesinde kafe size yakın olmamasına veya fiyatlar ucuz olmamasına rağmen kafenin devamlı müşterisi olursunuz.
Bu barista bir kilit adamdır.
Çünkü kafenin sahibi onun gibi tutku ile hizmet edecek birini kolay kolay bulamaz.

Kilit adamlar sanatçılar gibi bütün enerjilerini, kalplerini ve ruhlarını işlerine verirler.
Müdürlerinden ayrıntılı talimatlar almalarına gerek yoktur, karşılaştıkları problemleri çözmek ve işlerini yapmak için kendi yöntemlerini bulurlar.
İşlerini büyük bir heyecan ve tutku ile yaparlar ve bu onlara bir şöhret kazandırır.
Diğerleri arka planda dururken kilit adamlar gösteriyi bitirir.

Bu yetenekleri kilit adamları ortalama bir sıradan çalışandan birazcık değil, yüz kat daha değerli yapar.

Bu yüzden kilit adamlar her zaman iş bulacaklardır ve adil bir muamele göreceklerdir.
Ayrıca bir kilit adam iş aradığında şöhreti kendisinden önce geldiği için işverenler onu hemen yaparlar.

# Sürüngen Beyin Kilit Adam Olmanızı Engellemek İçin Korku Üretir
Kilit adam olmak kalabalığın arasından sıyrılacak kadar cesur olmak demektir.
Peki bu neden çok zordur?
Neden çoğumuz ilgi odağı olmaktan çekiniriz?

İnsan beyni kademeli olarak gelişmiştir ve gelişen ilk bölümlerinden biri sürüngen beyindir.
Sürüngen beyin korku, açlık ve öfke gibi ilkel duyguları üretir ve ilk insanların hayatta kalması için çok önemli bir rol oynamıştır (örneğin onlara kılıç dişli kaplanlardan kaçmaları gerektiğini söylemiştir).
Bu rol atalarımızın hayatta kalması için çok önemli olduğundan sürüngen beynimizin düşüncelerimizü zerinde hala büyük bir etkisi vardır.

Ama günümüzde sürüngen beynin etkileri zarar verici olabilir.
Örneğin ayağa kalkıp bir konuşma yapmamız gerektiğinde öfkeden deliye döner ve içimizi korku ile doldurur.
"Hayır isnanların sana gülebilecekleri, bağırabilecekleri veya saldırabilecekleri o sahneye çıkma!" diye bağırır.

Benzer bir şekilde saygın, dikkat çekici bir kilit adam olmaya çalışıyorsanız sürüngen beyin içinizi korku ve şüphe ile doldurur.
Göze çarpmamanızı, sıradan biri olarak kalmanızı ister.
Çünkü sürüngen beyniniz bugüne kadar bu şekilde, yırtıcı hayvanlardan saklanarak hayatta kalmıştır.
Ayrıca sürüngen beyniniz neden bir kilit adam olmanızın mümkün olmadığı ile ilgili çeşitli malzemeler üretir?:
"İyi bir fikrin yok!", "Ne yapman gerektiğini bilmiyorsun", "Patronun sana asla izin vermez".
Veya kolay fark edilmeyen bir şekilde: "işi birazcık ertele, sadece biraz ağırdan al" diyebilr.

Sürüngen beyniniz temel olarak hayatınızdaki mevcut düzenin değişip yeni ve korkutucu bir hal almaması için elinden gelen her şeyi yapacaktır.

# Korkunuzun Sizi Engellemesine İzin Vermeyin - Kilit Adam Olmayı Tercih Edin
Birçok bakımdan çevreye uyumlu olarak yetiştiriliriz.
Örneğin eğitim hayatımızda bize sınavlara çalışmamız, dikkat çekmememiz ve "2B kurşun kalem kullanın" gibi talimatları yerine getirmemiz öğretilir.
Çizgilerin dışını boyarsak D alırız ve söylenenleri yapmazsak dersimiz bittikten sonra ceza olarak okulda kalırız.
Peki o halde çalışacak yaşa geldiğimizde bizi kalabalığın arasından sıyıracak bir şey yapmaktan korkmamız şaşırılacak bir durum mu?

Bu yüzden çoğu insan sadece işe gelmekten ve söylenenleri yapmaktan mutludur.
İnsanlar özel biri olmaktan ve mevcut güvenli düzenleri bozmaktan korkarlar.

Birçok çeşitli yöntem ile korkularınızı azaltmaya çalışabilirsiniz.
Bunlardan biri korkularınıza teslim olmayı sonlandırmaktır.
Örneğin eğer patronunuzun yaptığınız işi eleştirmesinden korkuyorsanız, patronunuzun size negatif bir geri bildirim gönderip göndermediğini görmek için sürekli e-postalarınızı kontrol edebilirsiniz.
Bu özel kaşıntıyı kaşımayı bırakın.
Kendinizi yerinizde oturmaya zorlayın ve e-postalarınızı kontrol etmekten başka bir şeye odaklanın.
Korkunuz nihayetinde etkisini kaybedecektir.

Eğer başarısız olmaktan endişe duyuyorsanız birçok yol izleyin ve birçok hedef belirleyin.
Örneğin üç önemli sunum planlarsanız birinde başarısız olmak çok büyük bir sorun olmayacaktır ve başarısızlıktan daha az korkacaksınızdır.

Kilit adam olmak için herhangi bir özel doğal yeteneğe veya Ivy League okullarından birinde eğitim almış olmaya gerek yoktur.
Yapmanız gereken şey korkularınızın üstesinden gelmek ve bilinçli kararlar almaktır.
Kilit adamlar herkes gibi korkarlar ama bu korkularını kabullenirler ve yapılması gereken işler için çalışmaya devam ederler.

# İşinize Duygusal Emeğinizi Verin ve İşinizi Sanatınız İçin Bir Platform Haline Getirin
Sanatçı olmak sadece ressam, heykeltıraş veya besteci olmak demek değildir.
Bir insana duygusal bir hediye vererek onun hayatını değiştiren biri de sanatçıdır.

Gülümsemesi ve çekiciliği ile kızgın bir müşteriyi mutlu, şirkete hayran birine dönüştüren bir müşteri hizmetleri temsilcisi Picasso kadar büyük bir sanatçıdır.
Benzer bir şekilde online ayakkabı mağazası Zappos'un kurucusu Tony Hsieh müşteri hizmetleri alanında büyük bir sanatçıdır.
Siz de kendi işinizde sanatçı olabilirsiniz.
Ama sadece işe giderek ve gün bitene kadar yapmanız gereken şeylerin asgarisini isteksizce yaparak bunu başaramazsınız.

Sanat yapmak duygusal emek (yaratıcılık ve cömertliği desteklemek için yaptığınız işe duygunuzu katmak) gerektirir.
Ayrıca yerine getirilecek açık talimatlar olmaksızın özerk kararlar almalısınızdır.
Bu kolay değildir ve bu yüzden de birçok insan bundan kaçınır.

Örneğin bir kabin görevlisinin güvenlik anonsunu sanki bu yapmak istediği son şeymiş ve kimse onu gerçekten dinlemiyormuş gibi okuduğuna şahit oldunuz mu?
Bunun nedeni yaptığı işi bir sanat yapma fırsatı olarak görmemesidir.
Bu kabin görevlisi bu sıradan göreve kendini tam olara kadasaydı ve bu anonsu okuyacak eğlenceli ve eşsiz bir yol bulabilseydi bu onun için çok daha talepkâr ve heyecan verici bir hamle olurdu.
Eğer bunu başarabilseydi işi sanat yapmak için bir platform haline gelirdi.
Bir sanatçı olarak büyük ihtimalle işini çok daha tatmin edici bulurdu ve patronu da ona daha çok değer verirdi.

# Gerçek Sanatçılar İşlerini Yaparlar
Picasso'nun kaç tane resmini biliyorsunuz?
İki? Üç?
Picasso 1000'in üzerinde resim yapmıştır.
Üretmek sanatçıların doğasında var olan bir şeydir.

Sanatçılar başarısızlıkla sonuçlanacak kötü fikirlere sahip olmaktan korkmazlar.
Çünkü ısrarlı bir şekilde sanat ürünü vermeye devam ederlerse iyi fikirlerin ortaya çıkacağının farkındalardır.
Doğruyu söylemek gerekirse bazı başarısızlıklar başarıya ulaşmanın kaçınılmaz maliyetleridir.

Bir işi tamamlamadan önce insanların çoğu kendilerinden şüphe duymaya başlarlar.
Kendilerine, bu iş gerekten hazır mı? Bu iş dünyaya gösterilecek kadar iyi mi? gibi sorular sorarlar.
Gerçek sanatçılar -gerçek kilit adamlar- ise hareket geçerler ve işi tamamlarlar.
Ürünler bitirilmelidir aksi takdirde satılamayacaktır.
Hikayeler basılmalıdır aksi takdirde okunamayacaktır.
En iyi hikayeler bile bir dinleyen olmadığında hiçbir işe yaramazlar.
Örneğin skeçler çok iyi prova edilse de edilmese de Saturday Night Live (Amerika'da bir televizyon programı) her cumartesi canlı yayınlanır.

Bir işi zamanında bitirme yeteneği çok nadir görülen bir yetenektir ve bu yetenek kilit adamları vazgeçilmez yapar.
Kilit adamlar üstlendikleri projelerin isteklerini anlayacak, projeleri tamamlayacak ve söz verilen tarihte teslim edecek disipline sahiptir.
Sözde verimli olan her şeyi bir kenara bırakırlar ve işin bitmesini sağlayacak şeylere odaklanırlar.

Bir işin bitirilmesi zordur.
Çünkü ilkel sürüngen beynimiz yaptığımız işi insanların eleştireceklerini veya bize güleceklerini düşünür ve bu yüzden işimizi dünyaya göstermemizi istemez.
Buna direniş fenomeni denir.
Bu direniş fenomeni insanların yapacaklarını ertelemelerine ve kendilerine güvenmemelerine neden olur.

Direniş fenomeni ile mücadele etmenin en iyi yolu onu kabullenmektir.
Elbette çoğunlukla başarısız olursunuz ve büyük ihtimalle er ya da geç eleştirilirsiniz.
Ama yapıcı eleştirileri dinleyebilir, yıkıcı eleştirileri ise görmezden gelebilirsiniz.

Ne yaparsanız yapın üretmeyi bırakmayın.
Gerçek sanatçılar işlerini yaparlar.

# Günümüzde Başarılı Olmak İçin İnsanlara Gerçek Hediyeler Vermelisiniz
Uzun bir zaman boyunca ekonomi tercihen bir sözleşmeyle uygulanan adaletli ticari işlemlere dayanıyordu.
Örneğin: "eğer bana yirmi dolar ödersen benim müziğimi dinleyebilrsin".

Gerçek hediyeler (birine karşılığında bir şey almayı beklemeden bir şey vermek) neredeyse hiç görülmemiş bir şeydir.
Doğruyu söylemek gerekirse tanımadığınız birine gerçek bir hediye vermeye çalıştığınızda (örneğin sizinle aynı yöne giden biriyle bir taksiyi paylaşmak) büyük ihtimalle hediyeniz reddedilecektir.
Çünkü insanlar gerilirler ve bu iyiliğe nasıl karşılık vereceklerini bilemezler.

Ama karşılıksız hediyeler özellikle internette olmak üzere bir kazanma taktiğine dönüşmektedir.
Dijital fotoğrafçı Thomas Hawk'ı inceleyelim.
Hawk bütün fotoğraflarını internette bedava paylaşıyor.
Kötümser biri "o kadar emeğe rağmen hiçbir şey elde edemiyor" diyebilir.
Ama aslında bu yöntem onun tanınmasını sağladı.
İnsanlar onun hakkında konuştu, onu internetten takip etti ve sonunda bu sayede bir sürü müşteri buldu.

Herhangi bir çıkar gözetmeksizin iyi niyetle verilen hediyeler her zaman takdir edilir ve ödüllendirilir.
Bunun gibi hediyeleri vermek için kendilerini işlerine adayan kilit adamlar herkes tarafından iyi tanınan, takdir edilen ve arzulanan çalışanlar halini alırlar.

Gerçek sanatçılar sanatlarını karşılığında bir şey beklemeden insanlara sunarlar.
Bu sanatçıların doğasında vardır.
Ayrıca sanatları eşsiz olduğu için maddi olarak karşılığını verebilmek de imkansızdır.
Kendini müşteriye muhteşem bir şekilde servis yapmaya adamış, işletmeye sayısız müşteri kazandıran ve herkesin gününü aydınlatan bir garsonun yaptığı işin maddi karşılığı layıkıyla nasıl verilebilir ki?

Sanatçılar sanat ürünleri için herhangi bir ücret talep etmese de gerçek sanatçıların sayısının çok az olmasından dolayı insanlar onların eserlerine sahip olmak için ironik bir şekilde ne gerekiyorsa ödemeye hazırlardır.
Çünkü aksi takdirde başka biri gerekli ücreti ödeyip bu esere sahip olacaktır.

# Son Fırt
Günümüzde artık sıradan biri olarak ve sadece talimatları yerine getirerek başarılı olamazsınız.
Bunun yerine ne kadar korkutucu gözükürse gözüksün göze çarpan, vazgeçilmez bir kilit adam olmalısınız.
Kilit adamlar sanatçılar gibidirler; işlerini sanatlarının bir platformu olarak görürler ve her gün işlerine duygusal emeklerini verirler.
Onların sanatları insanlara verdikleri ölçülemeyecek kadar değerli ve eşsiz hediyelerdir.
