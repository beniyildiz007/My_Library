# Giriş
Osmanlı'da, askeri ve teknik okullardaki eğitim hariç tutularak araştırma yapıldığında, sivil okullardaki eğitimin kötünün de altında olduğu açıkça ortaya çıkmaktadır.
Taşradaki halk oldukça eğitimsizdir.
Bundan dolayı, Osmanlı'nın son yıllarına bakıldığında, tüm devrimlerin askeri ve teknik okul çıkışlı kişiler tarafından gerçekleştirildiği, hatta Cumhuriyet'in de bu aydın zümre üzerinden inşa edildiği görülmektedir.

Cumhuriyet öncesinde halkın eğitimsiz bırakılması ile oluşan durum, kadın hakları ve daha modern bir anayasa gibi taleplerin halktan gelmesini engellemiş ve devrimler, halk için, halka rağmen yapılmıştır.
Nitekim, senelerce eğitimsiz bırakılan halkın bir kısmı, Cumhuriyet sonrası yapılan devrimleri de reddetmiş ve kabullenmesi zor olmuştur.

1940 yılında, 6 yaşın üzerindeki nüfusun %78'i okuryazar değildi.
Köylerde ise bu oran %90'lardaydı.
Ayrıca köyler, sağlık, temizlik ve her türlü gelişimden uzaktı.
Bunun önüne geçmek, bu yaygın bilgisizlik ile mücadele etmek için bir şeyler yapılması gerekmekteydi.

# Köy Enstitülerinin Kurulma Süreci
Hasan Ali Yücel'in Milli Eğitim bakanlığı görevine geldikten sonra yaptığı ilk işlerden biri, 1939 yılında Maarif Şûrası'nı toplamak olmuştu.
Burada tartışılan konulardan biri de köyde eğitim sorunuydu.
İki yıldır uygulanmakta olan köy öğretmeni yetiştirme programının başarılı sonuçlar verdiği ve bu projenin geliştirilmesi için yeni adımlar atılması, yeni projeler geliştirilmesi, bu şûrada kararlaştırılan konulardan biri olmuştu.
Bununla birlikte, birçok köy öğretmensiz olduğundan, öğretmen sorunu çözülene kadar köylere eğitmen gönderilmesi kararlaştırılmıştı.

İsmet İnönü'nün de desteğini aldıktan sorna Hasan Ali Yücel, bakanlıkta oluşturduğu kadroyla on beş sene içerisinde köyde eğitim sorununu çözecek bir plan hazırlıklarını başlatır.
Aynı tarihlerde 1940 yılında, İsmail Hakkı Tonguç'un dört buçuk yıldır vekaleten yürüttüğü İlköğretim Genel Müdürlüğü'ne asaleten atanması gerçekleştirilir.

Hazırlanan planda, her yıl mezun olacak kişi sayısı, bina ve araç sayıları, İkinci Dünya Savaşı'nın ağır ekonomik şartları da göz önüne alınarak hesaplanmıştır.
Ardından, altı aylık bir süreç sonunda hazırlanan yasa tasarısı meclise sunulmuştur.
Tek parti yönetiminin olduğu yıllar olmasına rağmen yasa tasarısı oylamasına hemen geçilmemiş, birtakım tartışmalardan sonra oylamaya geçilebilmiştir.

# Köy Enstitülerine Karşı Olumsuz Görüşler
Köy Enstitüleri Kanunu, 17 Nisan 1940'ta TBM'de görüşülmeye başlanmış ve tek oturumda 278 oyla kabul edilmiştir.
Fakat, aralarında Celal Bayar, Adnan Menderes, Fuat Köprülü ve Yahya Kemal'in de olduğu 148 milletvekili tasarıya karşı çıkmış ve oylamaya katılmamıştır.
Bu durum, tasarıya karşı CHP içerisinde en başından bölünmeler olduğunu ortaya koymaktadır.

Köy Enstitüleri Kanunu'nun mimarı Hasan Ali Yücel, bu oylama esnasında yaptığı konuşmada enstitülerin neden gerekli olduğu ve nasıl çalışacağı ile ilgili şunları söylemiştir:

"Şehirde oturan vatandaşların çocuklarının %80'i okula gidiyordu, %20'si ise okumaktan mahrumdu.
Köyde oturan 13 milyon vatandaşın ise sadece %25'i çocuğunu okutabiliyordu.
Bu yüzden köylerdeki çocukları %100 okutabilmek için emek sarf edilmeliydi ve bu kanun, o emeğin ifadesiydi".

Enstitüler ile ilgili bir diğer tartışma da Köy Okulları ve Enstitüleri Teşkilat Yasası görüşülürken yaşanmıştır.
Enstitülerin mezun vereceği zamanın yaklaşması ile birlikte, yasaya karşı tepkiler de artar.
Yasa ile enstitü mezununa köyde birçok sorumluluk yüklenmekte ve eğitimden tarıma, eknik işlere kadar birçok görev tanımlanmaktadır.
Yasa tartışmaları sırasında, büyük toprak sahibi Eskişehir Mebusu Emin Sazak söz alarak şunları söyler:

"Bu 10. Madde, muallimlere o kadar salahiyet veriyor ki, hekim, ne bileyim mürşit, peygamber, hepsi, askeri işlerde akıl verebilecek, hülasa her şeyi yapacak.
Bunlara verdiğimiz salahiyet başvekilde yok!".

Emin Sazak'ın büyük toprak sahibi olması ve köy enstitüsü projesine bu kadar karşı çıkması hiç de tesadüf değildir ve bu projenin sonunu hazırlayan nedenler hakkında ipucu vermektedir.
Onlar, yani toprak ağaları, köye öğretmen gönderilmesine değil, öğretmenlerin köylüleri bilinçlendirmesine karşı çıkmaktadır.

# Köy Enstitülerinin İlk Dönemlerinde Yaşanan Sıkıntılar
Köy enstitülerinin ilk dönemlerinde enstitüye öğrenci bulmak zor olmuştur.
Köylerde, aileler ellerindeki işgücünü kaybetmek istememiştir.
Onlar için bir çocuk, ekstra iş yükü, ekstra kol bacak gücü demektir.
Hele kız öğrenci bulmak daha da zor olmuştur.
Fakat enstitüye ilk girenlerdeki değişimi ve sonrasında bu çocukların yaptıklarını görenler, çocuklarını okula gönderme fikrine sıcak bakar duruma gelmişlerdir.

Enstitülere öğrenci bulmak için bir başka yol da ilköğretim müdürlerinin enstitülerde birer hafta misafir edilmesidir.
Böylece, onlar da enstitüleri yakından görüp tanıma fırsatı bulmuşlardır ve enstitüdeki durumu çocuklara aktararak onlara yardımcı olmaya çalışmışlardır.
Seçilecek öğrenciler yapı olarak sağlıklı, gürbüz ve sağlam olacaklardır.
Zeki, çalışkan ve enerjik olma da aranan kriterler arasında bulunmaktadır.
Enstitüler ile bir anlamda küçük yerleşim yerleri olan köylerde, yerel önder aydınlar yetiştirilmesi amaçlanmıştır.
Bu proje başarılı olursa köyden kente göç önlenecek, geri kalmış bölgeler kalkınacaktır.
Köyü yeniden canlandırmak, köye kök salmak, köylü elitler yetiştirmek nihai amaç olmuştur.

Cumhuriyet'in ilk yıllarından itibaren gerçekleştirilen yenilikler sadece kentlerde benimsenmiş ve hayata geçirilebilmiştir.
Oysa bu yeniliklerin köye yansıması çok düşük olmuştur.
Cumhuriyet düşüncesini köye taşıyacak yapı ilk başlarda oluşturulmamıştır.
Enstitü projesi, biraz da bunu amaçlamaktadır.
Köylüler yasalara göre eşitti; konuşma ve yazma özgürlükleri vardı, fakat çoğu okuma-yazma bilmiyordu.
Eğitim özgürlükleri vardı, fakat okulları yoktu.
Birçok şey, sadece kâğıt üstünde kalıyordu.
Köy, henüz vatan olarak adlandırılan coğrafi alan içine girememiş, köylüler yurttaşa dönüşememişti.
Enstitü projesi ile bunu yıkmak amaçlanmıştır.

# Köy Enstitülerinin Kuruluş Amacı
Cumhuriyet rejimi, eğitimdeki temel sorunu çözmek, köye öğretmen götürmek adına 1927 yılında Denizli ve Kayseri Zincirlidere'de köy öğretmen okulları kurmuş, ancak beklenen verim alınamadığı için 1932'de Kayseri Zincirlidere'deki, 1933'te ise Denizli'deki okullar kapatılmıştı.
Fakat ilim ve fen hedefinde olan Cumhuriyet rejimi karamsarlığa düşmemiş, yaklaşık 25 bin adet olan öğretmen ihtiyacını karşılamak için planlama yapmaya devam etmiştir.

1935 yılından itibaren, Eskişehir Çifteler'de eğitmen kursları açılmıştır.
Bu kurslarda, askerlik görevini yerine getirmiş, okuma-yazma bilen gençlere eğitim verilmiştir.
Bu uygulamada alınan başarı sonrası, eğitmenlik teşkilatı yayılmaya başlamıştır.
1937 yılında, İzmir Kızılçullu'da bir eğitmenlik okulu açılmıştır.
1940 yılına gelindiğinde ise, 3803 sayılı Köy Enstitüleri Kanunu ile ülkenin 20 ayrı bölgesinde enstitüler hayata geçirilmiştir.
Amaç köye öğretmen yetiştirmektir.
Köy enstitüleri, bu amaç doğrultusunda eğitimde bütünlük, çevre ve zamana görelik, demokratiklik, etkinlik ya da iş, üreticilik, karma eğitim gibi çağdaş eğitim ilkeleri temel alınarak kurulmuştur.

Mustafa Kemal Atatürk'ün, Türk köyünü aydınlatma hedefi doğrultusunda, dönemin Cumhurbaşkanı İsmet İnönü, Milli Eğitim Bakanı Hasan Ali Yücel ve İlköğretim Genel Müdürü İsmail Hakkı Tonguç'un başı çektiği kadro, 19. yüzyıldan beri tartışılmakta olan, birçok bilim insanının olumlu görüş belirttiği "yaşayarak, üreterek öğrenme" prensibini teoriden kurtararak hayata geçirilmesini sağlayacak olan Köy Enstitüleri Projesi'ni hayata geçirmiştir.

Milli Eğitim Bakanı Hasan Ali Yücel, TBMM'de Emin Sazak'ın şiddetli eleştirileri üzerine şu konuşmayı yapmıştır: "Emin Sazak arkadaşım, köylere verilmiş olan Köy Enstitüsü mezunlarının kendilerini birer Atatürk zannettiğini ve hatta daha salahiyetli olduklarını söylemektedir.
Biz, köy enstitüsündeki bu Türk çocukları, sizin kabul ettiğiniz kanunlarla yazılı ne vazife varsa onları yapmaları için yetiştiriyoruz.
Bu çocukların birer Atatürk olması temenniye değer bir şeydir.
Fakat aynı zamanda Atatürk olmak zor bir şeydir.
Biz onları, Atatürk'ün birer parçaları olarak yetiştiriyoruz."

# Köy Enstitülerinde Eğitim
Bir öğrenci köy enstitülerine başladığında, ona ilk olarak iki cümle öğretilirdi: "aldığını, işin bitince yerine koy" ve "girdiğin yeri, bulduğun gibi bırak".
Öğrenciler, eğitimlerinin sonuna kadar bu iki cümleyi rehber edinirlerdi.
Demokratik yaşam ve ortamın hâkim olduğu enstitülerde, yönetimden öğretmenine, öğrencisinden hizmet veren çalışanına kadar herkes sorumlulukların paylaşılması, tatlı sert disiplin anlayışı, dayanışma ve imece yönetimi konularına çok önem verirdi.

Türk kadınını erkeklerle eşit gören demokratik görüş, köy enstitülerinde hayat bulmaktaydı.
(Eşit gören değil. Kadın ve erkek hiçbir zaman eşit değildir. Eşit haklara sahiptir. Köy Enstitüleri de cinsiyet ayrımı yapmadan herkesin aynı haklara sahip olması gerektiğini halka öğretirdi.)
Ülke eğitim tarihinde ilk defa, yatılı-karma eğitim statüsü hayata geçirildi.
Sadece erkekler değil kadınlar da öğretmen olmalı, Türk köyünü ve ülkeyi aydınlatmalıydı. (Kesinlikle)

Köy enstitülerinde eğitim gören öğrencilerin, beş yıl içinde alacağı toplam derslerin dağılımında 114 hafta kültür dersi bulunuyordu.
Geriye kalan 54 hafta ziraat dersleri, 58 hafta da teknik dersler olarak planlanmıştı.
Fakat bu planlama katı tutulmamış, her enstitü kendi haftalık, aylık ve yıllık planlamasını yapabilecek şekilde serbest bırakılmıştı.
Beş yıllık eğitim-öğretim dönemi boyunca, sadece otuz haftalık (her yıl altı hafta olacak şekilde) bir tatil planlaması yapılmıştı.
Çünkü ülkenin dinlenmeye değil çalışmaya ihtiyacı vardı.
Hayat akıyordu ve enstitüler bu akışa ayak uydurmak zorundaydı.
(Günümüzde 3 aylık uzun bir yaz tatilinin de çok saçma ve aptalca olduğunu düşünüyorum.
İnsan nefes almaya devam ettiği sürece kendini geliştirmek ve ilerlemek zorundadır.
"Yeter yoruldum, bugün nefes almayayım da ciğerlerim dinlensin" diyemiyorsak ilerlemeden ve gelişmeden uzunca bir süre geçirmeyi de düşünemeyiz.)

Ders programları incelendiğinde, kültür dersleri altında şu derslerin yer aldığı görülmektedir: Türkçe, tarih, coğrafya, yurttaşlık bilgisi, matematik, fizik, kimya, tabiat ve okul sağlık bilgisi, yabancı dil, el yazısı, resim, beden eğitimi ve ulusal oyunlar, müzik, askerlik, ev idaresi, öğretmenlik bilgisi, zirai işletmeler ekonomisi ve kooperatifçilik...
Müfredat yakından incelendiğinde, ilkokulu bitiren bir çocuğun, modern ve pozitif bilimleri kanıksamış, kültürlü bir insan olmasının amaçlandığı açıkça görülmektedir.

Ayrıca müfredatta yer alan resim, müzik, halk oyunları, tiyatro gibi derslerle, kendini sanat alanında yetiştiren nesiller yaratılmıştır.
Bu proje, Fakir Bayburt, Talip Apaydın, Mahmut Makal ve Mehmet Başaran gibi sayısız aydın yetiştirmiştir.

# Sonuç Ne Peki?
Köy enstitülerinin 1940-1946 yılları arasındaki gelişim evresi, İsmail Hakkı Donguç'un, iş ve üretime yönelik eğitim felsefesiyle köyü kalkındırma hedeflerini bir bir ortaya koyduğu, bu amaç doğrultusunda kültürel, toplumsal ve ekonomik katkılara ulaştığı, çağdaş eğitim ilkelerini daha da yukarıya taşıdığı bir evre olmuştur.
1947 yılında başlayan değişimler, 1954 yılında sistemin bertaraf edilmesi ile son bulmuştur.

Türkiye'nin İkinci Dünya Savaşı sonrası giriştiği çok partili hayat süreci, köy enstitüleri sistemine büyük zarar vermiştir.
Siyasi hayattaki değişim ile birlikte, ülke içinde köy enstitülerinden memnun olmayan kesim, sisteme yönelik eleştiri dozajını arttırmıştır.
Halk Partisi'nde siyasi kaygıların artması sonrası, bu eleştirilere karşı sessiz kalınmıştır. (Halk Partisi halkı düşünür. Yazık.)
Bu sessizlik, bir süre sonra sistemde değişikliklere, sistemin giderek bozulmasına, işlevini yitirmesine ve sonuç olarak da ortadan kaldırılmasına kadar giden süreci başlatmıştır.

1947 yılında, 5117 sayılı yasayla öğretmen maaşları 20 liradan 100 liraya çıkartılmış, üreten ve kendine yeten öğretmen, tamamen devlete bağımlı hale getirilmiştir.
Ayrıca bir başak kanunla birlikte kendilerine verilen tarım araçları ve hayvanlar geri alınmış, arazi tahsis etme işi zorlaştırılmıştır.
Öğretmenlere verilen işlik araçları geri alınınca, planlardan işlikler de çıkarılmış ve böylece okul, sadece ders okunan yer durumuna evrilmiştir.
Böylece, köy enstitülerinin klasik eğitim sistemine dönüştürülmesi planı, ne yazık ki başarıya ulaşmıştır.
(Hatta Enstitü'lere gelen kitaplara bile devlet el koydu ve sadece devlet izni olan kitapların çocuklara okutulmasına izin verildi.)

Bu proje, kısa bir zaman diliminde uygulanabilse bile olumlu anlamda sonuçlarını hızlıca göstermiştir.
Sonraki yıllarda Unesco tarafından özgün bir model olarak nitelendirilmiş ve bir kalkınma planı oluşturmak isteyen ülkelere önerilmiştir.
Bu sistemle birlikte üst düzey bir eğitimden geçirilen köy çocukları, yine köylere gönderilerek, köylerinin kalkınması için canla başla savaşmıştır.
Fakat bu anlayıştaki öğretmenlerin yaptıkları, kurulu düzende yeri olan ve statüsünü kaybetmek istemeyenlerce tehdit olarak algılanmış ve bu rahatsızlık, 1946 seçimlerinden itibaren ülkede oluşan karşı devrime destek olarak görülmüştür.

Köy Enstitüleri aynı şekilde 10 yıl daha devam edebilseydi, Türkiye'nın her tarafı aydınlığa ulaşacak ve şu an ülke, belki de çok farklı noktalarda olacaktı.
Fakat maalesef, siyaset ve oy hesapları bunun önüne geçmiştir.
İsmail Hakkı Tonguç'un Mimar Asım Mutlu'ya, Van Milletvekili Kinyas Kartal'ın ise bir gazeteciye bir röportaj sırasında söylediği sözler, aslında her şeyi özetlemektedir.

İsmail Hakkı Tonguç: "biliyor musun, politikacıların çoğunun bizim çocuklardan ödleri kopuyor. Biliyorlar ki, bu çocuklar ileride onlar gibileri seçmeyecekler."

Köy Enstitüleri neden kapatıldı? sorusu üzerine, Van Milletvekili Kinyas Kartal:
"Ben kapattırdım köy enstitülerini. Ben toprak ağasıyım; iki yüze yakın köyüm var. Bu köylerdeki halk bana tapar.
Ne işi varsa bana sorar.
Evlenecek, boşanacak, askere gidecek, mahkemesi nesi varsa gelir bana danışırdı.
Ama Köy Enstitüleri açıldıktan sonra 5 köyüme Enstitü mezunu geldi ve bu köylerden kimse gelip bana danışmamaya başladı.
Ben de düşüncüm (helal düşünebiliyorsun), 200 köyümün hepsine Enstitü mezunu gelirse benim ağalığım ne olur, sıfıra düşer!
Öyleyse benim harekete geçmem gerek dedim ve doğudaki bütün ağalara telefon ettim, onları toparladım.
Bir de batıdan buldum, Eskişehir'den Emin Sazak.
1950 seçimleri öncesi Adnan Menderes'e gittik.
Dedik ki, köy enstitülerini kapatırsan şu gördüğün doğudaki tüm toprak ağaları ve batıdan Emin Sazak'ın oyları sana.
Kapatmazsan oy moy yok.
Ve Menderes, 1950 yılında iktidara gelir gelmez Köy Enstitülerinin temelini sarsmaya başladı."
(AFERİN)

# Okurun Yorumu
***Yani bu peştemalli beyinsizlerin arkasından ne desek boş.
Yaptıkları ortada zaten.
Nice yiğidin hakkını yediler, koca bir ulusun ileri gitmesinin önüne set çektiler.
Helal olsun, yattığınız yerde rahat uyursunuz inşallah (!)***

***Şimdi hayıflanma değil harekete geçme zamanı.
Onlar kapattıysa biz geri açarız.
Belki adı Köy Enstitüsü olmaz ama bu rezalet Eğitim Sistemi ile daha ileri gidemeyeceğimiz ortada.
Yeğse düşmeyeceğiz, çözüm bulup hayata geçireceğiz.***
