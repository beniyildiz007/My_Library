Bilginin kadınları ve erkekleri olarak bilinen Toltek topluluğu, "insanın Tanrı olduğu" yer olarak bilinen Mexico City'nin dışında çok eski bir piramitler şehrinde bir araya gelmiştir.
Bilgileri bilgece kullanmaya hazır olmayan ya da bireysel kazanç uğruna bilerek yanlış kullanan insanlardan korunmak için naguallar tarafından korunarak nesilden nesle aktarılan ezoterik Toltek bilgisinin artık paylaşılma zamanı gelmiştir.
Toltek bir din değildir ama dünyaya gelmiş bütün spiritüel ustalara saygı duyar.
Ayrıca Toltek bilgisini yaşama sanatı olarak tanımlamak doğru olur.
Çünkü mutluluk ve sevgiyi öğreten bir yol izler.

# Ehlileşme ve Gezegenin Rüyası
Zihnin ana fonksiyonlarından biri olan rüyayı uyanıkken de görmek mümkündür.
Uyurken rüya görmek ile uyanıkken görmek arasındaki tek fark uyanıkken rüyanın lineer olarak algılanması için somut bir çerçeveye sahip olmasıdır.
Uykuya daldığımızda ise bu çerçeve geçerli değildir ve olayları sırayla algılamayız; bu yüzden sürekli olarak değişme eğilimi vardır.
Toltek bilgeliğine göre şu an görüp duyduğumuz her şey rüyadır.
İnsan varoluşundan itibaren toplumsal bir rüya yaratmıştır.
Bu toplumsa rüya, milyarlarca bireysel rüyanın katkısıyla oluşan kolektif rüyadır.
Bizden önce yaşayanların katkılarıyla oluşmuş bu rüya, bize bu toplumsal rüyaya uygun bir rüya görmemiz gerektiğini öğretmiştir.
Kendi dikkatimizi nereye yönlendirmemiz gerektiğini de öğretmişlerdir.
Dikkat, algılanmak istenilen şeyi ayırt etmenin yoludur.
Aslında aynı anda milyonlarda dikkat çekici unsur vardır ve biz içinden algılamak istediklerimize dikkatimizi veririz.
Öğrendiğimiz her şey, dikkatimizi yoğunlaştırıp algı radarımıza giren seçmelerden oluşur.
Bu şekilde toplumda nasıl davranmamız gerektiğini, bize realite olarak sunulan rüyaları öğreniriz.
İnandığımız şeyler tüm yaşamımızı kontrol eder.
Bu çocukluktan başlar.
Çocuklar yetişkinlerin söylediği her şeye inanma eğilimindedirler.
Bu şekilde büyüklerin anlaşmalarına katılırız ve toplumsal rüyanın içinde kalırız.

İnsan ehlileştirilirken, toplumsal rüyadan gelen bilgiler içselleştirilir ve bu ehlileşmede tüm inanç sistemimiz yaratılır.
Başkalarını memnun etmeye çalışırız, yargılamayı öğreniriz ve sonunda olmadığımız biri haline geliriz.
Ehlileştirme o kadar güçlüdür ki hayatımızın bir noktasında artık kimsenin bizi ehlileştirmesine gerek kalmaz.
Artık zihnimizi kendi yasa kitabımız yargılar ve anlaşmalarımız içsel doğamıza aykırı bile olsa sorgulamayız.
Bu yargılamalardan payını alan bir parçamız da kurban olarak adlandırılır.
Kurban, suçlamayı ve utancı taşıyan parçamızdır.
Ayrıca yasa kitabıma aykırı olan her şey, solar pleksus bölgemizde yani karnımızda rahatsız edici hisler yaratır.
Buna korku denir.
Yasa kitabına uymak her ne olursa olsun güvende hissettirir.
Bu yüzden kavramsal olarak yasa kitabımızı fark etsek bile, kurallara karşı gelmek rahatsız edicidir.

Toplumsal rüya korku tarafından yönetilir.
İnsanlığın sürekli gerçeği aradığını duymuşsunuzdur.
Gerçeği arıyoruz çünkü yalanın ortasında olduğunu fark etmeye başlıyoruz.
Her şey zaten içimizde olduğu halde, dışarıda güzelliği ve gerçeği aramaya devam ediyoruz.
Zihnimizde kabul ettiğimiz anlaşmaların dumanlı aynasından sıyrılıp bakarsak; gerçeği başımızı çevirdiğimiz her yerde görmeiz mümkün.
Toltekler toplumsal rüya ile zihnimiz arasındaki sise "mitote" adını vermişlerdir.
Bu illüzyon anlamına gelmektedir ve kişiliğin "ben" sandığı şeydir.
Kendimizi yargıladığımız gibi başkalarını da kendi mükemmellik anlayışımıza göre yargılarız.
Doğal olarak onların da bizim beklentilerimizi karşılaması asla mümkün olmayacaktır.
Kendimize verdiğimiz zarardan daha çok zarar veren kişiden uzaklaşırız.
Öz zararımızın sınırının ölçüsü ilişkilerimizde bu açıdan çok önemlidir.
Eğer doyumlu bir hayat yaşamak istiyorsak, bu anlaşmalardan sıyrılmamız gerekir.
Enerji harcayan korkunun yerine daha az enerji tüketen sevgi geldiğinde, bireysel cennet rüyamızı yaratabiliriz.
Bu dönüşüm için çok yönlü dört temel anlaşma vardır.

# Kullandığın Sözcükleri Özenle Seç
Uyulması en zorlayıcı olan ve en öenmli olan anlaşma kelimelerimizi seçmekle ilgilidir.
Sözler bizim yaratma gücümüzdür.
Her şeyi söz aracılığıyla gerçek kılarız.
Kendimizi ifade etme ve iletişim kurma aracı olan sözlerle, yaşamımızdaki olayları yaratırız.
Sözlerimizi tohuma benzetirsek, toprak durumundaki zihnimiz son derece verimlidir ve ne ekersek o büyür.
Ehlileştirme sürecinde de sözler gelişigüzel kullanılmıştır ve korku dolu ekinler ekilmiştir.
Kendimize düşmanca davranmayarak, sözlerimizin saf olmasına dikkat etmeliyiz!
Davranışlar benzer davranışları yaratır.
Sizi sevdiğimi söylersem, beni sevebilme ihtimaliniz artar.
Kendinize sözlerinizin saf olmasıyla ilgili anlaşma yapmaya niyet ettiğinizde bile duygusal zehirden bir miktar arınırsınız.

Sözün ne olduğunu ve ne yaptığını anlamamız gerekiyor.
Biz sözlerimizle büyü yaparız ve hepimiz büyücüyüzdür.
Sözlerimizi değiştirdiğimizde kendimizle olan ilişkimizde değişim olur, sonra diğer insanlarla olan ilişkimiz derinden değişime uğrar.
Sizin fikirleriniz hayatta dikkatinizi verdiğiniz seçenklerden sadece birkaçıdır ve doğru olması gerekmez.
Kendi bakış açımızın doğruluğunu onaylatma ihtiyacı duyduğumuz için başkalarına empoze etmeye çalışmanız, birinci anlaşmanın önüne geçmek istediği rüyalardan biridir.
Sözlerinize dikkat ettiğinizde başkalarının negatif telkinlerine karşı da başılıklık kazanacaksınız.
Olumsuz fikirleri kabul etmek ancak olumsuzluğun verimli olduğu ve işlendiği bir zihinde mümkündür.
Tohumu geliştirip geliştirmemek sizin elinizdedir.
Cehenneme karşı bağışıklık kazandığınızda, zihninize sevgi tohumları ektiğinizde cennete yaşayabilirsiniz.

# İlk Anlaşma: Hiçbir Şeyi Kişisel Algılama
Bundan sonraki üç anlaşma da ilk anlaşmaya bağlıdır.
İkinci anlaşma, hiçbir şeyi kişisel algılamamaktan geçer.
Aslında kişisel algılamak bencilce bir tutumdur çünkü her şeyin kendimizle ilgili olduğunu varsayarız.
Herkes kendi rüyasını yaşar ve kimse merkezine sizi koyamaz.
Duyduğumuz şeyler, insanların kendileriyle yaptıkları anlaşmanın ürünleridir.
Kişilerin bakış açıları, ehlileştirme sürecindeki programlamalardan ibarettir.
*Kendisine ne olduğunu ve nasıl olduğunu söyleme ve onaylanma ihtiyacı duymayan kişi, çevresinden gelen olumlu veya olumsuz düşünceleri kişisel algılamaz.*
Zihnin kendisiyle konuşma yetisini düşündüğümüzde, kendi zihnimizdeki kendimizle ilgili düşünceleri de kişisel algılamamak gerekir.
Kendimizle ilgili düşüncelerimizin büyük kısmı yine anlaşmalardan oluşur ve gerçek olması gerekmez.
Tolteklere göre bazen zihninizde ansızın beliren, başka boyutlardan gelen sesler vardır.
Toltekler bu varlıklara "Allies" derler.
Kendine güvenen kişi, başkalarının söylediği şeye inanıp inanmamayı kendi seçer.
Tarafından kabul edilmeyen negatif telkinler, göndericisi üzerinde çok daha büyük etki yaratır.
Bu anlaşmaya uyduğunuzda yüreğinizi tümüyle açarak dünyayı dolaşsanız bile kimse size negatif söyleriyle zarar veremez.

# Varsayımda Bulunma
Kişilerin ne düşündükleri ve ne yaptıkları ile ilgili varsayımlarda bulunuruz.
Burada bizi sıkıntıya sokan kısım, yaptığımız varsayımları kesin doğrular olarak kabul etmemizdir.
Varsayım teorilerimizde kişisel anlamaya meyilliyizdir.
Sonucunda duygusal zehir saçan tepkiler veririz.
Varsayımların ardından dedikodular gelir.
Varsayımda bulunduğumuz yetmiyormuş gibi insanların varsaydığımız şeyi bildiği halde yapmadıklarını da varsayarız.
İnsan zihni kendine güvenmek ister ve bu yüzden her şeye bir anlam vermeye, açıklamaya çalışır.
Varsayımlardan kurtulmanın en iyi yolu soru sorarak zihni netleştirmektir.
Yanıtlar aldığımızda bile duurmla ilgili her şeyi bildiğimizi varsayamayız.
Toltekler sözü, yaratmak, vermek, paylaşmak ve sevmek için kullanır.
Bu yol, bireysel özgürlüğün yoludur.

# Daima Yapabildiğinin En İyisini Yap!
Bu anlaşma, ilk üç anlaşmanın aksiyonudur.
Her an daima elimizden gelenin en iyisini yapmamız gerektiğini öğütler.
Fakat an, her an değiştiği için aslında "en iyisi" sürekli değişecektir.
En iyiniz bazen en üst seviyede bazen de daha altlarda olabilir.
Dört yeni anlaşmayı yaşama kattıkça en iyileriniz de gittikçe daha iyiye doğru evrilecektir.
Bu anlaşma hazdan ve yaşamdan feda etmek olarak anlaşılmamalıdır.
Aksine yaşamak, mutlu olmak ve sevmek için burada olduğumuzu savunur.
Yapabildiğimizin en iyisini yaptığımızda da tam olarak yaşamın önemini kavramış oluruz.
Yaptığımız işten zevk aldığımızda zaten daima en iyisini yaparız ve hayattan zevk alırız.
Aktif bir teslimiyet duygusu içinde geçmişi bıraktığımızda dolu dolu ve canlı oluruz.

Yaşam sizden neyi alıyorsa, bırakın gitsin.
Geçmişi bırakmak demek, şu anki rüyanızdan haz alabilmeniz demektir.
İlk üç anlaşma daima en iyisini yapmaya niyet ederek aktif hale gelir.
Mükemmel yapmayı beklemeyin!
Rutin alışkanlıklar çok güçlüdür ve zininize kazınmış olabilir.
Yine de yapabileceğinizin en iyisini yaparak dönüşmek ve özgürleşmek mümkündür.
Dört anlaşmayı öğrendiniz.
Bilgi şu anda hazır, sadece yapılmayı bekliyor.
Bu anlaşmaları hayatınıza geçirmek için yapabileceğinizin en iyisini yapın!
Etrafınızdaki insanların sizi sabote ettiklerini, sizin çok değişmiş olduğunuzu söylediklerini göreceksiniz.
Belki insanlar yargılamamanın gücünü henüz keşfetmediler ama siz kendinizi yargılamayarak bu sürecin bir parçası olmaktan çıkabilirsiniz.
Her düştüğünüzde elinizden tutup anlaşmaları tekrar yapabilirsiniz.
Bir gün dört anlaşmayla yaşadığınızı fark ettiğinizde yaşamınızdaki büyük dönüşümlerin de hazzını yaşıyor olacaksınız.
Bugün yeni bir rüyanın başlangıcı olsun.

# Eski Anlaşmaları Bozmak
Gerçek özgürlük insanın kim olduğunu ifade edebilmesinde gizlidir.
Yasa Kitabı'na sahip olduğumuzda bize kendimizi olma izni verilmez.
Kendileri gibi olmamızı isteyen anne babaların da bildiği bu olduğu için onları suçlayamayız.
Kendi ehlileştirilmiş olduklarından dolayı size kimi zaman zarar verseler de ellerinden gelen en iyisi buydu.
Sizin zarara dur deme zamanınız artık geldi!
Başkalarını memnun etmek için yaptığımız onca şey arasından kendimizi memnun etmek için çok az şey yaparız.
Özgürlüğümüzün başına gelen işte budur.
Özgürlüğe giden ilk adım farkındalıktır.
İkincisi nasıl dönüşeceğimizi bilmek ve aksiyon almaktır.
Üçüncüsü ise niyettir.
Niyet, enerjinin dönüşümünü sağlayan bir yaşam faktörüdür.

Toltek bakış açısında göre ehlileştirilmiş kişiler özgür olamazlar.
Özgür olmak için içimizdeki canavarı yok etmemiz gerekmektedir ve bunun bazı yolları vardır.
İlk yol, korkularımızla teker teker yüzleşmektir; böylece her yüzleştiğimiz korkuyla biraz daha özgürleşiriz.
Bunun için korku temelli duyguları ateşlemekten kaçınacak kadar duygu hakimiyetimizin olması gerekmektedir.
İkinci yol ise içimizdeki canavarı, negatif ekinleri beslememektir.
Üçüncü ve son yol ise ölümün inisiyasyonudur.
Bu sembolik bir ölümdür ve yöntemleri vardır.
Bu yollarla bozduğumuz her anlaşmada aslında yenisini kazanırız.
Eskisinin yerine bizi mutlu edecek yeni anlaşmalar koyarız.
Bir anlaşmayı değiştirmek için anlaşmayı yaparken kullandığımız kadar enerjiye ihtiyaç vardır.
Anlaşmalar adeta bağımlılıklar gibidir.
Bir şeyi tekrar etmek sonunda ustalık yaratır.
Yeni anlaşmaları tekrar tekrar uygulayarak en iyinizi daha iyiye yöneltirsiniz.

Hepimiz acı içinde yaşıyoruz fakat farkında değiliz.
Herkesin deri hastalığına sahip olduğu bir topluluk düşünün; yeni normalleri bu hastalık oalcaktır ve bu hastalığa sahip insanlar garip karşılanmayacaklar, normal olacaklardır.
Acıdan beslenmek de günümüzde normal sayılıyor.
Kurban rolündeki bizler duygularımızı bastırarak onlar üzerindeki etkimizi yavaş yavaş kaybettik.
Kurban duygularını bastırırken savaşçı duygularını denetler.
Onları olması gerektiği zaman açığa çıkarır.
Bireysel özgürlüğe ulaşmanın son yolu da ölüm inisiyasyonudur.
Bu yolla her an ölebileceğimizin farkındalığında yaşarız.
Toplumsal rüya içinde zaten ölü gibi yaşıyoruz.
Bu yüzden ölümün inisiyasyonunu yeniden doğuş olarak görebiliriz.
Ölümden sonra yine canlı olmak, kendimiz olmak.
Bu yeniden doğuş, yine çocuk gibi olmakla ilgilidir ama bir farkı vardır: **bu kez özgürlük bilgelikle gelir.**

# Dünyada Cennet
Yaşadığımız rüya kendi gerçeklik algımızla ilgilidir.
Bu relaiteyi istediğimiz zmaan değiştirme gücüne sahibiz.
Zihnimizi, hayal gücümüzü ve duygularımızı cenneti yaratmak için kullanabilriz.
Yeni bir rüya gördüğünüzü düşünür gibi hayat rüyanızı değiştirip, hayata farklı bir bakış açısıyla bakıp birçok şeyi değiştirebilirsiniz.
Cennet ancak sevme yeteneğiyle mümkündür.
Sevgiyi bir yaşam biçimi yaptığınızda hayat çok kolaylaşır ve güzelleşir.
Sevgi dinginleştirir, iç huzur verir ve algıyı genişletir.
Sevgi ile yaşamınızdaki mitote* yok olur.
Bildiğiniz tek yolun acı çekmek olduğunu kabullenmek ve bu güvenli alandan çıkma cesaretini göstererek sevgi için ilk adımı atmış olursunuz.
Acı çekmeye gerek yoktur.
Aslında bu şey mutlu olmak için de geçerlidir ve mutlu olmaya da gerek yoktur.
Mutlu olmanızın tek nedeni mutlu olmayı seçmenizdir.
Acı da mutluluk da bir seçimdir.
Etrafınızı sevgiyle donatarak bireysel cennet rüyanızda yaşayabilirsiniz.

(*)Binlerce farklı ses zihinde aynı anda konuşmaya çalışarak zihinde müthiş bir kaos yaratır. Tolteklere göre bu virüse mitote denir.

# Okurun Yorumu

> **Aklın süsü dil, dilin süzü sözdür. Kişinin süsü yüz, yüzün süsü gözdür.** -Yusuf Has Hacib
