Doğru bir zihinsel bakış açısıyla günlük hayatta karşınıza çıkan hayat değiştirici fırsatları fark edip yararlanmanız mümkün olabilir mi?
Yeni Çağ'ın umudu olan bu "kaderimiz, zihnimizi şekillendirmekle kontrolümüz altındadır" düşüncesi artık nörobilim ve davranışsal psikoloji ile de desteklenebilmektedir.

# Bilim ve Spiritüalizm
İnsanoğlunun ateşi keşfetmesi ve ondan çeşitli şekillerde yararlanması; beynin duygu, koruma ve anı biriktirme gibi görevlerini yerine getiren limbik kısmındansa mantık ve hayatta kalma kısımlarıyla ilişkili korteks kısmının gelişmesine yol açtı.
Ancak tüm bu gelişmeler, modern çağ insanının duygularını ve hislerini, zamana ayak sağlayabilmek adına ihmal etmesine ve kim olduğunu, ne istediğini unutmasına sebep oldu.
Oysaki, artık beyin tarama gibi bilimsel yöntemlerle de kanıtlandığı üzere, düşüncelerinizi istediklerinize yöneltmek hayatınızı değiştirmekle kalmayacak, eski çağlarda unuttuğunuz benliğinizi, amaçlarınızı ve bastırdığınız duygularınızı da su yüzüne çıkaracak Kaynağa ulaşmanızı sağlayacak.

Peki Kaynak nedir?
Korteks ve limbik kısımlarından oluşan beynin, düşünceler ve mantıkla uyumlu ve bütün bir şekilde çalışması durumudur.
Beyninizin tüm potansiyeline ulaşırsanız eğer, hayatı istediğiniz şekilde yaşamanın mümkün olduğunu yazar, bilimi ve spritüalizmi bağdaştıran bu kitabında anlatıyor.
Yazarın daha önce hastalarına ve danışanlarına da uyguladığı 4 aşamalı planının temel yapıtaşlarından biri; bir günlük tutmak ve gün içindeki duygu, düşüncelerinizi yazarak beyninizin limbik kısmını tekrar harekete geçirmektir.

Peki beyninizi ve kalbinizi birleştirerek amacınıza nasıl ulaşabilirsiniz?
"Niyet Noktası" denilebilen noktadan yola çıkarak bir amaç oluşturulduğunda, bilimsel olarak gerçekleşen şey aslında derin duygularınız ve mantığınızın bir araya gelip beraber düzen içinde çalışmasıdır.
Ayriyetten vücudunuz ve hissettiklerinizle uyum içinde olmak, ihtiyaçlarınızı ve vücudunuzun sinyallerini göz ardı etmemek beynin ve kalbin denge içinde olmasının yapı taşıdır.
Ancak önemli olan nokta, amaçlar oluşturulurken hayattaki kararlarınızla ve değerlerinizle uyuşmasıdır.

Zihniyetimizin bereketli olması, pozitif düşünme ve evrene olan güven, kaynağa ulaşmada bize yardımcı olur.
Yokluk zihniyeti ise korku ve olumsuz düşüncelerle fırsatların kaçırılmasına yol açabilir.
Ancak zihniyetimizi değiştirerek, eski hatalardan kurtulabilir, olumlu düşüncelerle hayatımızı dönüştürebilir ve gerçek potansiyelimizi ortaya çıkarabiliriz.

# Manifestin İncelikleri
İstenilenlerin gerçekleşmesi için en temel yol, hayal etmek ve akılda canlandırmaktır.
Tüm duyuları kullanarak istenilen şeyi görselleştirerek zihinde canlandırmak, seçici dikkat ve değer atama mekanizmalarını devreye sokar.
Gün içinde birçok bilgi ve uyaran beynimizden geçerken, limbik kısmımız olan talamus, istediğimiz yönde ilerlememize yardımcı olacak bilgileri seçer.
Ancak farkında olmadıklarımızı hayata geçiremeyiz.
Bu nedenle hayal gücünü kullanarak zihnimizde canlandırdığımız hedeflerimizi, istediklerimizi somutlaştırmak ve gerçeğe dönüştürmek için önemli bir adımdır.

Değer atama, çocukluk döneminizdeki duygusal tecrübelerden etkilenen ancak beynin tüm potansiyeline ulaşmakla dğeiştirilebilen bilgi filtreleme sistemidir.
Yapılan araştırmalar, amacınıza giden yolda nemli bilgileri seçmek, onları değerli olarak nitelendirmek ve bereketli bir bakış açısıyla değerlendirmenin, kaynağa ulaşma açısından hayati olduğunu kanıtlamıştır.
Fırsatlara ve yeni deneyimlere açık olmak, ancak bu süreçlerin zaman alabileceğini anlamak, süreç boyunca keyif almak ve en önemlisi bu sürece inanmak son derece önemlidir.
Aynı zamanda, evrenle bir bütün olduğumuzu bilmek ve hayatımızdaki insanlarla birlikte düşünmek, bakış açımızı değiştirerek istediğimiz hayata denge içinde ilerlememize yardımcı olur.

# Aklınızda Canlandırma
>  *"Eğer nereye gittiğinizi bilmiyorsanız, her yol hiçliğe çıkar."* **-Henry Kissinger**

Beyninize göre, aklınızda canlandırmak ile gerçekleştirmek arasında şaşırtıcı bir şekilde az fark olduğunu biliyor muydunuz?
Akılda canlandırmak ve deneyimlemek beynin aynı bölgesini aktifleştirir.
Ancak deneyimlemeden önce tüm detayları ile akılda canlandırmak bu eylemi tanıdık yapar ve beynin onu tehdit olarak değerlendirme olasılığını azlatır.
Aynı zamanda gün içerisinde beyniniz bu eyleme odaklı ve yararlı şekilde çalışarak fırsatlar ve olaylar fark edebilir.
Beynin soyut ve duyusal bütünleme kısımlarını ilgilendiren bu eylem, aynı zamanda mantıksal düşünmeden uzaklaşarak bereket zihniyetine yaklaşan ve esnek, yeniliklere açık bir kişiye dönüşmenizde de çok etkilidir.

Hadi siz de geçmişte yaşadığınız deneyimleri tüm duyularınızla hatırlamaya çalışın ve nasıl hissettiğinizi not alarak hem duygusal hem de canlandırma yoluyla bağlarınzıı güçlendirin!

# Muhteşem Beyin
Eskiden inanılanın aksine, beyniniz yetişkinlik tamamlandıktan sonra bile gelişip değişebilir; bu da nöroplastisite kavramıyla açıklanır.
Nöroplastisite, Bereket zihniyetine ulaşmak ve üst bilinci arttırmak açısından son derece faydalıdır, çünkü daha fazla nöronlar arası bağlantı kurmak, kaynağın tüm potansiyeline ulaşmanıza yardımcı olur.
Kaynak, gücü ve potansiyeli ile birlikte çalışırken, beyin ve kalp de iş birliği yaparak yeni bağlantılar için alan açar.

Beynin manifest etmek için en önemli kısımlarından biri olan prefrontal korteks, yani ön beyin kısmı yaratıcılık ve mantığı yönetir.
İnsanların evrimleşmesi ile boyutu artan bu bölge risk alma ve onları harekete geçirme konusunda çok önemli olduğundan doğru bir şekilde çalışmaması kaynağa ulaşmada zorluk çıkarabilir.

Nöron bağlantılarının gerçekleşmesini sağlayan kimyasallar, nörotransmitter maddelerin dengesiyle doğrudan ilişkilidir.
Bu kimyasalların seviyesi, ruh halinizle bağlantılıdır ve aslında düşünceleriniz ve sağlığınızla ilgilenişinizle kaynağa ulaşarak kendinizle bütünleşmenizi sağlar.
Beyindeki tüm nörotransmitter yollarını dengelemek ve dengeli, huzurlu, dış dünyadan gelen sinyallere duyarlı ve çözüm odaklı bir durumda olmak, püf noktasıdır.

**Peki neler yapabilirsiniz bunun için?**

1. Kişisel bakım
2. Dinlenme
3. Beslenme
4. Su tüketimi
5. Temiz hava alma
6. Yaşadığın alanı düzenleme/temizleme

gibi etkinlikler beynin dengeyi bulmasını kolaylaştırmakla kalmaz onun ve kaynağın tüm gücüyle çalışmasını da sağlar.

# Nöroplastisiteyi Güçlendiren Aktiviteler
Peki, düşünme tarzınızın beyninizin çalışma kapsitesini yani Nöroplastisitesini etkileyebildiğini biliyor muydunuz?
Yapılan bir araştırmaya göre, eski gençlik yaşantılarına göre yaşayan yaşlı insanların görüş, duyma ve hafızalarında, normal bir şekilde yaşamaya devam eden kontrol grubundaki yaşlı bireylere göre gelişmeler görülmüştür.
Bu da demek oluyor ki, bir anı duygularıyla beraber ne kadar yoğun bir şekilde hatırlanırsa, bağlantı o kadar güçlenir ve nöroplastisite de o kadar başarılı olabilir.
Örnek olarak, bir müzik aleti çalmayı öğrenmenin beyindeki yeni bağlantılardaki, yani nöroplastisitedeki etkisi kanıtlanmıştır.

*Bu nedenle düşünce tarzı ve beynin gelişebileceğine inanmak, istediklerinize ulaşma konusunda oldukça mühimdir.

1. Öğrenme: Yeni nöron bağlantılarına sebep olur.
2. Geliştirme: Nöronların bağlantısını miyelin kılıfı oluşumu ile hızlandırır.
3. Yeniden oluşturma: Embriyonik sinir hücelerinden yeni nöron oluşumudur.

# Farklı Düşünce Tarzları Arası Yolculuk
Kaynağın size en çok yarar sağlayacağı bir başka nokta, beyninizin ne kadar atik olduğunu fark ettirmesidir.
Bir durum hakkında farklı şekillerde düşünebilen ve bu düşünme tarzları arasında hızlıca geçiş yapabilen, etkili bir şekilde odaklanan bu beyin aslında sinirsel yollarınızın her birinin eşit bir şekilde gelişmesi ile karşınıza çıkar.

Bütünsel Beyin yaklaşımı ise bu tanımdan yola çıkarak sinirsel yolları şu şekilde açıklar:

1. Duygusal akıl: Duyguları kontrol etmek
2. Fiziksellik ve içsellik: Vücudunuzu bilmek
3. İçgüdü: İç sesinize güvenmek
4. Mantık: İyi kararlar almak
5. Yaratıcılık: Geleceğinizi ve ideal yaşantınızı yaratmak

Ancak, bu yollardan birinin uzun bir süre boyunca daha baskın çalışması durumunda, bu diğer yolları da etkileyerek tükenmişliğe sebep olabilir.
Eğer bu yollardan sadece bir ya da ikisi maksimumda çalışıyorken, diğer yollar göz ardı ediliyor ya da kendinizi geride tutuyorsanız, bu kaynağın çalışmasını etkileyerek size hayallerinize giden yolda geride tutabilir.
Yapılması gereken ise duyguları kontrol etmek, kendinizi fiziksel olarak tanımak ve içgüdünüze güvenerek, motivasyonlu bir şekilde istediğiniz hayatı mantığın da ışığında yaratmaktır.

Peki, bunları ifade etmesi oldukça kolay ancak gerçekten nasıl hayata geçirebilirsiniz?

# Duygusal ve Mantıksal Akıl
Duygular herkesi etkileyen, en temel ve ilkel yollardan biridir.
İnsanların belki de en çok zorluk çektiği bu yol için öncelikle duygularınızın sizi tamamen yönetmesini engelleyip, insanların duygularını okumayı ve onlara cevap vermeyi dengelemeniz gerekir.
Bunun için de mantık yolu devreye girer.
Verilen her kararın ise duygulardan biraz bile olsa etkilendiği bilinen bir gerçektir.
Fakat, çoktandır kabul edilmiş: genellikle aile yapısından ve yaşanmışlıklardan gelen bazı duygular, yetişkin hayatınızda ilişkilerinizi ve kişiliğinizi negative etkileyebilir.

Yazarın, danışanlarına uyguladığı bir yöntem ise istenmeyen duygular belirdiğinde, akılda kırmızı bir **DUR** işaretini tuttuklarını düşünerek bu duygunun dağılmasına izin vermeleri ve kaslarını rahatlatmalarıdır.
İçinizdeki kaynağı güçlendirmek de bunları mantık ile dengelemenin püf noktasıdır.
Ayriyeten Yale Üniversitesi'nde yapılan araştırmalarla da meditasyon ve yoga gibi aktivitelerin duyguları dengelemye etkisi kanıtlanmıştır.

Unutmayın ki, "kendinizi düşünmeye hissedebildiğiniz kadar, hissetmeye düşündürebilirsiniz".

Öte yandan, mantıklı biri olmanın tam olarak ne ifade ettiği .oğu zaman yanlış anlaşılmıştır.
Öğretmenleriniz ya da ebeveynleriniz tarafından size söylenilmiş olan "matematiksel ve bilimsel" zekanın mantıkla eş değer olduğu ancak "sosyal beceri" denilen sanatsal ve yaratıcı olmanın mantıklı olmakla eş zamanlı olamayacağı düşüncesi oldukça yanlıştır.
Bununla beraber sol beyin / sağ beyin ve bu kısımların sanatsallık ve tam tersi matematiksellikle alakalı olduğu bilgisi gerçeği anlatmaz.
Beyindeki bilgiler her öblgeden geçer ve atik, sağlıklı bir beyin bütünsel bir şekilde çalışır.
Ayrıca, mantıklı olmanın risk almakla zıt olduğu düşünülebilir.
Aslında olması gereken, mantığın risk alma konusunda yardımcı olması ve avantaj/dezavantajları göz önünde bulundurarak beraber çalışmalarıdır.

Duygularınızdan ve eski yaşanmışlıklardan oldukça etkilendiği bilinen mantığın, bir karar verme sırasında doğru çalışabilmesi için aşağıdaki soruları sormak yardımcı olabilir:

1. "Şu an farklı olan ne?"
2. "Geçmişte olan olaydan çıkardıklarım doğru muydu?"
3. "Geçmişteki olaya şu an farklı bir bakış açısıyla yaklaşabilir miyim?"

# Kendini Tanımak: Fiziksellik ve İçgüdü
Vücudunuz, size kendinize ne kadar iyi baktığınızı, nasıl hissettiğinizi, nelere ihtiyacınız olduğunu anlatır.
Bu nedenle, kendinizi tanımak ve kaynağı güçlendirmek için vücudunuzdan gelen sinyalleri fark etmek ve değerlendirmek çok önemlidir.
Kendinizle bir bütün olmak, farklı sinirsel yolları dengelemek ise bu sinyallere kulak vermekten geçer.
Bu yolu geliştirebilmeniz için bir hafta boyunca neler yediğinizi, nasıl bir ruh halinde olduğunuzu ve tuvalete çıkma sıklığınızı not ederek vücudunuzla bağlantınızı geliştirebilirsiniz.
Bedensel uyarılara duyarlı olmanın, zihinsel ve fiziksel iyilikle bağlantılı olduğu ise kanıtlanmıştır.

Son zamanlarda içgüdülerin "ikinci bir beyin" olarak algılanması, yanlış yönlendirici ve yararsız olduğu düşünülse de sinirbilim araştırmaları tarafından bağırsak-beyin aksının sindirim ve limbik sisteme ayrıca serotonin gibi mutluluk verici nörotransmitter üretimine faydası kanıtlanmıştır.

Bağırsak-beyin aksının sağlığı ise yoğurt gibi probiyotik besinler tüketmek, kırmızı et, işlenmiş gıda ve yüksek miktarda şeker içeren besinleri azaltmaktan geçer.
Bu nedenle vücudun sinyallerini dinleyerek bağırsak-beyin aksının sağlığını aksatmamak ve kendinizle bütün olmak kaynağın tüm gücüne ulaşma konusunda size yardımcı olacaktır.

# Motivasyon ve Yaratıcılık
Yenilgiyi kabul etmek, moviasyona sahip bir insan için genellikle bir seçenek değildir.
Bu nedenle kaynağı geliştşirmek ve atik bir beyine ulaşmak konusunda kararlıysanız, motivasyonlarınızı anlamanız gerekir.
Motivasyon, hayal gücünden harekete geçme kısmına sizi yönlendirir.
Güçlü bir sebebe sahip olmak, iyi olmakla eş zamanlı gelişir.
Devam etmek için sebebiniz ne kadar güçlüyse, yolda önünüze çıkan engellerden o kadar az pes edersiniz.

Steve Jobs'ın da dediği gibi "eğer tutkularınızı takip ederseniz, başarılı olursunuz" sözü, isteklerinizi takip etmenin güçlü bir sebeple bağlantılı olduğunu anlatır.
Öte yandan, bunların tam tersi anlamsızlık ve amaçsızlık, fiziksel, zihinsel ve duygusal sorunlara sebep olarak tükenmişliğe yol açabilir.

# Motivasyonu Tetikleyen Duygular
Korku, iğrenme, utanma gibi hayatta kalma ile alakalı duygular belli motivasyon sebepleri olabilseler de aslında bilinçaltında pozitif çabaları baltalayabilirler.
Kendinizi tanımak, içgüdülerinize güvenmek, duygularınızı mantığın ışığında yargılayarak kontrol etmek ve ona göre karar vermekle bu negatif motivasyon kaynaklarının üstesinden gelebilirsiniz.

İstekleriniz ve sebepleriniz ile beraber büyük resmi görmeye zorlandığınız vakitlerde ise geri çekilmek ve başka bir perspektiften olaya bakmak sizin için çok daha yararlı olacaktır.
Bu perspektif, kendinize daha nazik yaklaşmanızı sağlar.
Kendinize "bu durum 5 yıl sonra benim için ne ifade edecek?" diye sormak da bu yöntemlerden biri olabilir.
Diğer bir taraftan yaratıcılık, sanılanın aksine sanatta başarılı olmaktan ziyade, beyninizi maruz bıraktıklarınız tarafından şekillendirebilmektir.
Yaratıcılık özgürlüktür; size kaynağın gücünü istediğiniz hayatı yaratmaya, farklı şekilde bakabilmeye, aklınızda canlandırıp hayallerinizi gerçekleştirmeyi sağlar.

Yaratıcı bir beyin, fikirleri farklı ve beklenmedik şekillerde kullanabilir.
Yaratıcı olmak ve bu fikirleri hayata geçirmenin ilk adımı ise özgüvenli olmaktır.
Kendinize düşünmek ve yaratmak için gerekli zaman ve ortamı yaratmalısınız.

### 4 Aşamalı Plan
Ve nihayet özetin belki de en heyecanlı kısmı!
Tüm bu anlatılanları gerçek hayata uyarlama ve son kez gözden geçirme zamanı geldi.
Kitapta anlatılan ve ajanda gerektiren bazı egzersizler ile başlayarak yazarın 4 aşamalı planı ile isterseniz 4 haftaya isterseniz 4 aya yayarak hayallerinizdeki hayatı kendiniz şekillendirebilirsiniz.
Burada en önemli olan kural ise, bir sonraki aşamaya ancak önceki adımı tamamen anlayıp, yararlandığınızdan emin olduktan sonra geçmenizdir.
Hayatınızı bu şekilde yaşamaya devam ettirdikçe, kendinize olan inancınız ve gelişiminiz de eş zamanlı olarak artacaktır.

**1-) Farkındalığı Arttırma**

Daha önce de bahsedildiği üzere, beyin için gerçek ve onu gözünüzde canlandırma arasındaki fark oldukça azdır.
Bir olayı ne kadar "tecrübe" ettikçe, beyin o kadar bu olayla alakalı sinyalleri algılar ve onları kullanır.

Eskiden gelme kalıplanmış düşüncelerinizden sıyrılarak, düşüncelerinizi ve gelişmeleri bir günlüğe not alarak gelişmenizi kaydedebilirsiniz.

**2-) Eylem Panosu Yapma**

Kullanacağınız görselleri, içinize sinerek ve zamanınızı alarak seçmeniz halinde eylem panosunda en çok şekilde faydalanmanız mümkündür.
Eylem panonuz, kendinize özgü ve sadece sizin anlayacağınız semboller ve bağdaştırmalar içeren bir şekilde oluşturulmalıdır.
Dijital ya da kağıda olacak şekilde yapılabilse de elinizle dokunmanız ve fiziksel olarak emek sarf etmeniz, kağıda bir eylem panosu yapmayı daha efektif bir hale getirir.

Amacınızı direkt anlatan kelimelerden kaçınmalısınız.
Son olarak, panonuzun sıklıkla görebileceğiniz bir yerde durması önemlidir.

**3-) Odaklanmış Dikkat**

Özet boyunca tekrarlandığı üzere, eskiden beri var olmuş düşünce kalıplarından kurtulmak ve yeni dengeli nöral yollar yaratmak; içinizde yaşadığınız anda bulunmaktan geçer.

Peki, anda olmayı nasıl arttırabilirsiniz?
Meditasyon, yoga gibi aktiviteler zihninizi dinlendirerek size anda olmayı ve istenmeyen düşünceleri dinlememeyi öğretir.
BBunun üzerine yoğunlaştıkça, daha sakin ve pozitif olduğunuzu fark edeceksiniz.
Araştırmalar sonucu, anda olmayı arttıran bu etkinliklerin anksiyete ve depresyona iyi geldiği ve aynı zamanda beyindeki kıvrım bölgelerini arttırdığı görülmüştür.

### Planlı Hayata Geçirme
Bu son aşamada, tüm özet boyunca öğrendiğiniz bilgileri hayata geçirerek kaynağı istediklerinize ulaşmaya yöneltebileceksiniz.

Yeni bir spora başlama, yürüyüş yolunuzu değiştirme gibi basit ama etkili deneyimler, beynin nöroplastisitesini etkiler ve yaptığınız her yeni değişim, kaynağın büyümesine ve eski kalıplardan uzaklaşmasını sağlar.
Kitaptaki günlüğünüze yaptığınız egzersizleri gözden geçirerek değişiminizi görebilir, bu planın etkisini fark ederek daha da motivasyonlu bir şekilde ilerleyebilirsiniz.

# Son
Bu özette, günümüzde oldukça popüler hale gelen ve birçok insanın ilgi gösterdiği "manifest etme" kavramı ve yazarın ifadesiyle herkesin içinde bulunan kaynağın, istediğiniz hayata ulaşmak için potansiyelinizin nasıl en üst seviyeye çıkarabileceği üzerinde durulmuştur.

Bilimsel gelişme ve spiritüalizm arasındaki bağlantıyı inceleyerek manifestin inceliklerini, beyninizin nasıl çalıştığını, nöroplastisite ile nasıl kalıplaşmış düşüncelerin değiştirilebileceğini gördük.
Hisleriniz, mantığınız, yaratıcılığınız, motivasyonunuz, içgüdünüz ve fizikselliğinizin kaynağa ulaşma konusundaki rollerine de bu özette yer verilmiştir.
Kaynağın tam olarak ne olduğu, 4 aşamalı plan ile nasıl güçlendirilebileceğini, her aşmayı ve onları oluşturan elementleri detaylı bir şekilde inceleyerek ilerlendi ve bu planda nasıl hayata geçirebileceğiniz anlatılarak bu kitabın özeti sonlandırılmış oldu.
