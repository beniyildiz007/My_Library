Çoğumuz azmimizi usta olduğumuz bir alanda kullanmak isteriz.
Çünkü zaten bildiğimiz bir konuda daha da ustalaşmamızı sağlayabilir, hem de daha tasarrufludur.
Albert Einstein şöyle diyor: "çok zeki olduğum için değil, problemlerle uğraşmaktan vazgeçmediğim için başarılı oluyorum".
Azim iyi olduğunuz bir konuda sizi daha da yükseklere taşır.
İyi olmadığınız bir konuda ise iyi olmanızı sağlar.
Biraz daha azmederek iyinizi alıp size ustalık verir.
Gördünüz mü? Kötü olduğunuz konuda artık usta oldunuz.

Elbette azmi etkileyen faktörler vardır.
Örneğin, motivasyon, kararlılık, konuya olan ilgi...
Aslında fark edeceğiniz üzere bu etkenler bir araya geldiğinde siz fark etmeseniz bile azim oluşuyor ve sizin kafanızdan "evet, bunu yaparım aslında" diyorsunuz.
Bu azmetmenin ilk şartı olabilir.

Yetenek, deneyim bunlar hayatta başarıyı getiren şeyler olarak çok popüler cevaplar olabilir.
Belki bazı kimseler azim de diyebilir.
Fakat bunların sayısı diğerlerine göre fazla olmayacaktır.
Özellikle okuma oranları düşük milletlerde azmin önünde başka şeyler de sıralanır, şans gibi.
Hepimizin bildiği üzere şans faktörü günlük olaylarda dahi hayatımızı etkileyen baş faktörlerden biri olabilir.
Milletlerle ne alakası var diyebilirsiniz.
Okuma oranı düşük milletler, şansı yetenek ve deneyimle eşit görmektedir.
Biri bir işini başarıya ulaştırdığında ve bu iş büyükse şans denir.
O kişinin azmi göz ardı edilerek aslında "benim şansım yok" savunmasını rahatça kullanabiliriz.
Onun yaptıklarını incelemek konumuz dahilinde olduğu için azmine bakmak ve onun hırsından ve motivasyhonuna kendi kararlılığımızı da ekleyerek kendi azmimizi oluşturmak asla aklımıza gelmez.

# Azmimizin Kaynağı Genlerimiz Olabilir mi?
Genlerimiz ailelerimizden veya akrabalarımızdan bize bir şeyler aktarma konusunda bize şanslı veya şanssız anlar yaşatabilirler.
Uzun boylu, sarı saçlı, mavi gözlü olmak gibi.
Peki, bu genler bizim daha çalışkan, daha ısrarcı veya konumuz özelinde daha azimli olmamızı sağlar mı?

Bunlardan biri boy ile başlıyor.
Boy genlerden gelir ve başka etkenler de vardır.
Bunlar: iyi beslenme, temiz hava gibi dış etmenlerdir.
Fakat buradaki esas etmen genlerdir.
Azim, cömertlik gibi duyguları daha çok yetiştirilme tarzı ve çevre ile olan ilişkilerden yaptığı etkileşim etkiler.
Yani size aktarılan genler arasında spesifik olarak azim adında bir gen olmadığını yazar söylüyor.
Azmin gelişmesi ise düştüğümüz hayal kırıklığı çukurundan çıktığımızda, kendimize koyduğumuz alt hedefleri gerçekleştirip yahut onlardan vazgeçip daha üst hedefler koyduğumuzda gelişme kaydeder.

Azim kendi kendine bir anda beliren bir kavram değil elbette.
Öncelikle bunu da etkileyen etmenler var örneğin kararlılık, yaşımız ile hedeflerimiz.
70 yaşında bir birey profesyonel yüzücü olmak isteyebilir, bununla ilgili hedef koyabilir, kararlı davranabilir ama aslında yaşının ve potansiyelinin farkında olduğu için belli bir azim ancak gelişebilir çünkü ne kadar azmetse de olmayacağının farkındadır.
10 yaşında bir birey ise profesyonel yüzücü olma konusunda daha azmi kuvvetli olabilir çünkü önünde bir engel yoktur.
Yaşı genç, kararını vermiş, hedefini koymuş olduğundan yaşı 70 olan bir bireye göre bu yüzmede profesyonel olma azmi daha kuvvetli gelişecektir.

### Azmi Geliştirmek İçin Gerekenler
* İlgi
* Uygulama
* Amaç
* Umut

# Azimli Çocuklar Yetiştirmek
Birçoğumuz, etrafını toplayan, düzenli, disiplinli, okuyan, araştıran, hedefler koyan ve bu hedefler doğrultusunda kendisini geliştiren çocuklarımız olsun isteriz.
İstediğimiz tarzda çocuklar belli şans oranlarına bağlı olarak değil bize bağlı olarak yetişir.
Azimli çocuklar isteriz fakat biz ne kadar azimliyiz?
Onlara model olarak biz neler yapıyoruz?
Örneğin bizler ebeveynler olarak çocuklarımızla birlikte bir yemek yedik ve masadan kalkıp öylece salona geçtik, televizyonun karşısında kurulduk.
Çocuklarımız da bizimle böyle yetiştiği için onlardan farklı bir şey beklemek hem adaletsiz hem de yanlış bir beklenti olacaktır.

Çocuklar bir dönemlerinde bizi taklit ederler.
Bu taklit aslında bizim fırsatımızdır.
Onlara kazandırmak istediğimiz doğru davranışları onlarla yaparak veya onların merak etmesini sağlayarak bu dönemi lehimize kullanabiliriz.
Örneğin bir çocuk odaya girer ve ebeveynleri kitap okumaktadır.
Günlerce bunu gören çocuk kitapların içinde ne olduğunu merak edecektir.
Biz burada ona kendi yaşına uygun resimli kitaplar verdiğimizde onun kitaplarla olan ilgisini pekiştirmiş olacağız ve kitaplara sempati beslemesini sağlayacağız.

Çocuklarımızın azmini geliştirmek de bu yöntemlerden farksız değil.
Kazandırmak istediğiniz doğru ve erdemli davranışları öncelikle siz sergilemelisiniz, onlara bir nevi yaptıklarınızla anlatmalısınız bu davranışları.
Yaşları ilerledikçe de kazandırılan bu davranışlar ve zihinsel olarak gelişmesiyle kendisi de bu davranışların doğru olduğunu anlayacak ve bu davranışları kişiliğinin bir parçası haline getirecektir.

# Azmin Oluşması ve Etkenleri
İnsanlar kolay yapabilecekleri işler konusunda pek hevesli olmazlar veya yapacakları iş kısa süreli ise daha basit bir şekilde fazla uğraşmadan halledilebilir.
Azmin oluşması için uzun vadeli bir hedef seçilmeli ve bu hedef üzerinde giderken başka bazı etmenler devreye girer.
Mutluluk bunlardan biridir.
Tabii ki, mutluluk da bir anda beliriveren bir kavram değildir.
Mutluluğun oluşabilmesi başarıya bağlıdır.
Uzun vadeli bu süreçte kişi bazı eşikleri geçtiğinde bu başarılar ona mutluluk verecek, aldığı bu mutlulukla birlikte motivasyonu artacak, daha sonra kararlılığı daha sabit bir hale gelecek ve bu işi bitirebileceğine olan inancı ve azmi artacak.
Daha önce bahsettiğimiz yetiştirilme yönteminin yanında kişilik de burada önemli bir etken.
Bazı kişiler pes etmeyi yenilgi sayarak gidebildikleri yere kadar gidiyor ve başarılı oluyor.
Burada yolun gözlemlenmesi gerekiyor çünkü çok uzun bir yola çıkamayacağınızı biliyorsanız belki de o yola hiç başlamamalısınız.

# Yetenek mi? Azim mi?
Yetenekli olduğumuz bazı konular vardır.
Belki de bazı konularda arayışımız hala sürmektedir.
Hatta bazen inanılmaz bir yeteneğin ortaya çıkacağı o muhteşem anı hayal eder dururuz.
Yeteneğin ortaya çıkması için o muhteşem an değil biraz çaba göstermek gereklidir.

Çoğu zaman yetenekli bir insan gördüğümüzde ona hayran oluruz ve kendimiizn de öyle bir yeteneği olmasını isteriz.
Kendi yeteneğimiz elbette vardır fakat onun da ortaya çıkması için bir azim gereklidir.
Yeteneği azimden üstte tutmak yanlıştır.
Yetenek sizin bir hedefe giden yola çıkma nedeniniz olabilir.
Futbola yeteneğiniz veya yüzmeye yeteneğiniz olduğu için veya resme bunlarla ilgili gelişme kaydetme isteyip bu konuda karar kılabilirsiniz.
Fakat size başladığınız bu yolu yürütecek olan azimdir.

Yeteneğinizin ortaya çıkması için öncelikle biraz düşünmeniz gerek.
Bu düşünme genellikle yaptığınız veya ilginiz olduğu bir alan üzerine olabilir.
Örneğin daha önce resim çizmediniz veya yapmaya bile kalkışmadınız ama düşündüğünüzde yapması size çok zevkli geliyor, denemekten kaçınmayıp birkaç ay üzerinde durarak gelişip gelişmediğine bakabilirsiniz.
Belki de zihninizdekileri aktarmak konusunda elleriniz pek maharetli olabilir.
Anlatılmaya çalışılan, yeteneğin de ortaya çıkması için gösterilen azimdir.

# Einstein Olmayacaksanız Fizik Okumanın Anlamı Yok
Hepimizin ilgi alanları vardır.
Mesela koşu yapmak.
Peki bunu Usain Bolt olmak için mi yaparız?
Hayıt elbette.
Çocuğunuz size gelip "koşu yapmayacağım çünkü Usain gibi olamam" dediği zaman ona ne derdiniz?

Hepimizin sınırları vardır.
Yetenek olarak, zaman olarak, maddiyat olarak fakat en büyük sınır kendi kendimize koyduğumuz sınırdır.
Azim demek, denemek demektir.
Üç kez düşüp dört kez kalkamk demektir.
Bizler koşuyu illa bir atlet olmak için yapmayız başka anlamları da vardır.
Her gün belli bir saatte belli bir mesafe koşu yapmanın faydaları hem ruhsal hem bedensel açıdan sandığımızdan çok daha fazladır ve bize istikrar sağlar.
İstikrar da azimle bağlantısı olan başka bir kavramdır.

# OKURUN YORUMU
***Zaten bildiğim, üzerinde de uğraşmış olduğum bilgileri tekrar okuduğum bir kitaptı.
Hani belki farklı bir bakış açısı kazanır ya da farklı bir şeyler öğrenirim diye okudum fakat olmadı.
Yalnızca bildiklerimi tekrar ettim.
Yine de ilk kez okuyacak ve bu konuda kendisini geliştirecek arkadaşlara başarılar dilerim.
Herkese bol şans.***

> *Yetenek iyidir fakat çok çalışma yeteneği yener.* **-Kevin Durant**































