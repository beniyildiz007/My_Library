# Öğretmenlik Meslek Etiği
**1-) Profesyonellik:** Öğretmenlik mesleğini icra edebilecek yeterliliğe ve mesleğini en iyi şekilde yapabilecek donanıma sahip olma şeklinde açıklanabilir.

**2-) Hizmette Sorumluluk:** Öğretmenin yapmış olduğu iş bir tür kamu hizmeti özelliği gösterdiği için almış olduğu kararlar ve yapmış olduklarından dolayı hesap vermek durumundadır.

**3-) Adalet:** Öğretmenin yapmış olduğu faaliyetlerinde adil davranması ve öğrencileri arasında adaleti tesis etmesi gerekmektedir.

**4-) Eşitlik:** Öğretmenin öğrencilerin sosyo-ekonomik durumu, inancı, cinsiyeti, etnik grubu vb. ne olursa olsun eşit mesafede ve ayrım yapmadan mesleğini icra etmesi gerekmektedir

**5-) Sağlıklı ve Güvenli Bir Ortamın Sağlanması:** Öğrenci açısından en temel haklardan birisi şüphesiz güvenli bir okul ikliminde eğitimine devam etmektir.
Bu bağlamda öğretmenin etik bir görevi de sınıf içinde disiplin ve güveni tesis etmektir.

**6-) Yolsuzluk Yapmamak:** Bir çıkar karşılığında öğretmenin sahip olduğu yetkileri yasa dışı kullanmaması gerekmektedir.

**7-) Dürüstlük, Doğruluk ve Güven:** Öğretmen öğrencileri ile ilişkisinde içten, dürüst ve açık olması gerekmektedir.

**8-) Mesleki Bağlılık ve Sürekli Gelişme:** Öğretmenlerin mesleklerine bağlılıkları meslekleriyle ilgili gelişmeleri takip etmeleri ve buna bağlı olarak öğretim yöntemlerini sürekli revize etmeleri eğitimin kalitesini arttırması nedeniyle önemlidir.

**9-) Saygı:** Öğretmenler mesleklerini yerine getirirken "insan, her şeyden önce insan olduğu için değerlidir" prensibi doğrultusunda hareket etmelidirler.

**10-) Kaynakların Etkili Kullanımı:** Öğretmen, kamusal ve kurumsal kaynakları öğrencilerin öğrenmelerini kolaylaştıracak biçimde kullanmakla sorumludur.

## Sınıf İçi Mesajlar
1. Öğrenci özerkliğine saygı gösterme
2. Zarar vermeme ilkesi
3. Etkili ve kaliteli öğretim
4. Yarar
5. Doğruluk

## Etik Duyarlılık
1. Başkalarının duygularını anlamak ve doğru ifade etmek
2. Diğer insanların bakış açılarını gözetmek
3. Diğer insanlarla ilişki kurmada özenli olmak
4. Farklı grup ve kişilerle çalışabilmek
5. Sosyal ön yargılardan uzak kalabilmek
6. Farklı yorumlar ve seçenekler geliştirebilmek
7. Eylem ve seçeneklerin sonuçlarını doğru değerlendirmek

# Etik Model: Öğretmen
* Toplumsal bir model olarak öğretmenlerin etik rollerinin felsefi anlamları vardır ve öğretmenlerin kararlarının, eylemlerinin ve planlamalarının etik felsefeye dayandırılması önemlidir.
* Öğretmenlik meslek etiği sadece sınıf içi faaliyetlere indirgenemeyecek kadar geniş kapsamlı bir boyut sunmaktadır.
* Yapılacak olan her türlü mesleki faaliyetin ve öğretmenlerin kişisel yaşamlarında attıkları adımların, bu doğrultuda değerlendirilerek ve geliştirilerek yürütülmesi önemlidir.

# Ahlaklı Öğretmen
* Sağlam karakterli (doğru ve dürüst) olmak,
* Güler yüzlü ve samimi olmak,
* Önyargısız, tarafsız ve adil davranmak,
* Demokratik anlayışa sahip olmak,
* Bilgili ve kültürlü olmak,
* Kendine hâkim olup çevresine saygı ve güven telkin etmek,
* Kul hakkını gözetmek,
* Düzenli, planlı ve disiplinli olmak,
* İyimser, anlayışlı, sabırlı ve uyumlu olmak,
* Davranışlarında ölçülü olmak,
* Kendini mesleğine adamak,
* Notu tehdit aracı olarak kullanmamak,
* Hurafe ve batıl inançlardan uzak durmak.
* Kendi alanlarında uzman olan İslam alimlerinin ortaya koydukları standartlar doğrultusunda doğru ve yanlışı birbirinden ayırarak, sağlam ve doğru bilgiler çerçevesinde öğretimde bulunmak.
* İslami ve milli yapıya ters düşen hiçbir yabancı akım ve ideolojiye izin vermemek.
* Eğitim ve öğretimi, kanun ve kurallara çerçevesinde gerçekleştirmek.

# Ahlaklı Müslüman
* Temiz ve düzenlidir
* Fitne çıkarmaktan uzak durur
* Cihadı ileri sürerek işkence ve yargısız infazda bulunmaz. Cihadı devlet kuvvetlerinin emrinde veya gözetiminde yapar.
* Amirlerine karşı gelmez.
* İçinde bulunduğu toplumun kanun ve kurallarına saygılıdır.
* Vatan ve bayrak sevgisiyle müslüman kimliğine sahip olmayı en büyük nimet ve imtiyaz kabul eder ve bundan asla utanç ve eziklik duymaz.
* İnsanlarla ilişkilerinde ölçülü ve güven vericidir.
* Konuşması açık ve anlamlıdır.
* Güler yüzlüdür.
* Bilim ve teknolojiyi yakından takip eder.
* Çalışkandır ve zamanını iyi değerlendirir.
* Dinin vahiy ve peygamberlik unsurlarını görmezlikten gelerek, İslamiyete karşı gelenlere hoş görünebilmek için emir ve yasakları olmayan, içi boşaltılmış, herkesin nefs ve isteğine göre şekil alabilen, "aklın ürünü bukalemun tipi bir din anlayışı"nı çok tehlikeli ve Müslümanların imanlarına kurulmuş bir tuzak olarak bilir.
* İslam'ın standartlarını belirleyen gerçek ilim adamlarını devre dışı bırakıp kendi görüşlerini din olarak ileri sürenlerden uzak durur.
* İslam'da emir ve yasakların hepsinin yerinde olduğunu gönlüne sindirir.

# Temel İlkeler
* Zamanını faydalı işlere ayırmak
* İlime ve teknoljiye önem vermek
* Din ayrımı gözetmeden bütün insanlara çağrıda bulunmak
* Birlikte yaşama kuralına uymak
* Hiç kimse başak birinin günahından sorumlu tutulmaz
* Ruhbanlık yoktur
* Madde ve Ruha önem vermek

# Hukuk Kavramı
*İnsanın pratik eylemlerini inceleyen normatif bilimlerin başında hukuk ve teoloji gelir. Bunlar; eylemlerin olgusallığını psikolojik ve sosyolojik faktörlerle açıklamaya çalışmayıp daha çok gerçekleştirilmeleri belli başlı **yaptırım ve cezalarla önlenmek** istenen belli eylem biçimlerini ele alır.
* Hukuk normları, yasalar biçiminde topluluğun her üyesinin hakkı olanı güvence altına alır ve sosyal eylemlerin hepsini bağlayıcı kılan düzeni temsil eder.

Hukuku; amaçsal/normatif, işlevsel olmak üzere iki başlıkta ele alabiliriz.
### Amaçsal/normatif Yönüyle Hukuk
Toplumsal düzenin sağlanması amacı doğrultusunda, bireylerin birbirleriyle ve devletle olan ilişkilerini düzenleyen bir normlar bütünüdür.
### İşlevsel Yönüyle Hukuk
Kendisine uyulmadığı takdirde devletin koyduğu yasalara (pozitif hukuk yasaları) dayalı olarak yine devletin zorlayıcı eliyle gerçekkleştirilen yaptırımlara yol açan, düzenleyici kurallar topluluğudur.


# Eğitim-Hukuk İlişkisi
* Eğitim ve hukuk arasındaki ilişkileri eğitim hukuku düzenler.
* Bir ülkede, eğitimde devletin ve bireylerin uyması, uygulaması gereken kurallara eğitim hukuku denir.
* Eğitim hukuku, aileden başlayarak, okul öncesi eğitim, ilköğretim, ortaöğretim, yükseköğretim ve yaygın eğitim kurumlarında yapılan eğitim ve öğretimi düzenleyen kurallardan oluşur.

# Hukuk-Ahlak İlişkisi
* Hukuk ile ahlak arasında bir amaç birliğinin var olduğu görülür. İkisi de "iyi" olanın peşindedir. Hukukun ve ahlakın buyrukları dikkate alındığında, kural olarak ahlakın insandan daha çok şey istediği görülür.
* İnsanlara belli bir biçimde davranmayı buyuran hukuk ile ahlak arasında, bazen konu ve içerik birliği olabilmektedir. Örneğin adam öldürme, hırsızlık ve rüşvet gibi eylemler hem hukuk hem ahlak kurallarıyla yasaklanabilmektedir.
* Ahlak, kişisel ilişkiler ve etkileşimler temeli üzerinde yükselir. Ahlakta, sosyal etkileşim sürecinde sorumluluk duygusu ile yaratılan bir ahlaki benliğin oluşumu söz konusu iken, hukuk alanında yasa koyucuların koydukları ve yargıçların uyguladıkları genel ve soyut nitelikteki kuralların dışarıdan dayatılması söz konusudur.
* Hukuk normları, ahlaki normlar değildir ama bağlayıcı olmayı ahlaki normlarla sağlamaya çalışır. Örneğin özgürlükçü demokratik bir hukuk düzeni, ahlaki öncüller üzerine kuruludur ve özgürlük, adalet, eşitliğin mutlak değerler olarak herkes için kabul edilmesi gerekir.
* Kendini ahlaki bir talebi yerine getirmekle yükümlü gören birey; eylemini bundan muhtemelen etkilenecek olan diğer insanlar açısından gözden geçirip tartması, duruma göre sınırlamaası gerektiğini bilir.

## Hukuk Kuralları
* Bir toplumun tüm vatandaşlarını bağlar.
* Devletin yetkili kurumlarınca yapılır.
* Devlet yaptırımlı, zorunlu kurallardır.
* Yaptırımlar ölüm cezasına kadar varan şiddette olabilir.
* Tüm hukuk kuralları, uyulması zorunlu kurallardır.
* İyi-kötü davranmanın minimum kabul edilebilir toplumsal standartları/ölçütleridir.
* Toplumsal yaşamın tüm ilişkilerini kuşatıcı-boğucu ölçüdedir.

## Mesleki Etik Kuralları
* Bir meslek üyelerini bağlar.
* Bir meslek üyelerinin oluşturduğu dernek veya meslek odasının yetkili organlarınca yapılır.
* İlgili meslek örgütü yaptırımı ile sınırlıdır.
* Yaptırımların en ağırı ideal standartları temsil eder.
* Bir meslek pratiğinin ideal standartlarını temsil eder.
* Etik kuralların bir kısmı asgari ve zorunlu iken bir kısmı istendik ilkelerdir.
* Daha sınırlı, yol gösterici niteliktedir.

# Etik-Hukuk-Ahlak İlişkisi
* Hukuk hakkın ne olduğundan söz eder; zihniyete değil insanın neye yetkili olduğuna ve zorlanabileceğine bakar. Etik ise sırf zihniyete bakar, gerçi hukuk yasalarını da kapsar, ama baskıdan değil, zihniyetin manevi iyiliğinden dolayı insanın yerine getirmeye zorlanabileceği eylemleri gerçekleştirmelerini ister; demek ki hukuk alanına giren eylemler de etiğin kapsamındadır. Bu durumda eylemin zorunluluğunu hukuk ya da etik açısından tartmak çok kolay olmayacaktır. Etik, baskı yasalarını ve eylemlerini kapsamayan bir bilim değildir; baskıdan doğan eylemleri de kapsar, ama hareket baskı değil, manevi niteliktedir.

# Kötü Ahlak
* Kötü ahlakı kendinden gidermek isteyen biri için sadece bir yol vardır. O da nefsi neyi istiyorsa onun tersini yapmaktır. Zira şehvet ve arzuya karşı gelmedikçe, nefs hiçbir şeyle kırılmaz. Çünkü her şey zıddı ile kırılır. Dolayısıyla ahlaki davranışların kazanılabilmesi için nefsin ve onun kuvvetlerinin iyi bilinmesi gerekir.
Ancak bu yolla insan, nefsini ve kuvvetlerini tanıyıp kontrol edebilir ve varsa nefsin hastalıklarını tedavi ederek istenilen ahlaki davranışları kazanır ve en yüksek mutluluğa ulaşabilir.
* Kötülüklerden sakınmaya takva denir. Takva, ibadetlerin en kıymetlisidir. Çünkü bir şeyi süslemek için önce pislikleri, kötülükleri yok etmek gerekir.
* Günahlardan temizlenmedikçe, tâ'atların, ibadetlerin lezzeti duyulmaz. Kötülüklerin en kötüsü ise küfürdür. Dini açıdan küfür/şirk, kalp hastalıklarının başında gelir.
* Küfür/şirk ve bid'attan sonra, manevi hastalıkların başlıcaları; riya, kibir, gazap, sû-i zan, hırs, fitne, hased, tembellik, cahillik ve (Allah'ı unutarak ve başkalarının hakkına tecavüz ederek) dünyaya bağlılık/dünya sevgisi'dir.


# Etik ve Ahlak Üzerine Düşünürler
## Max Weber (1864-1920)
"Protestan Ahlakı ve Kapitalizmin Ruhu" adlı eserinde Batı toplumlarında ortaya çıkan modern kapitalizmin, Protestan ahlakına dayandığını ileri sürer.
Protestan ahlakın ekonomik hayata kazandırdığı en önemli erdem, bir meslek içinde düzenli ve metodik çalışmanın dini görev olduğu bilincidir.

Protestanlar çok çalışırlar, sermaye biriktirirler, inançlarından dolayı nefsin arzularına direnirler, biriktirdiklerini ölçüsüz harcamazlar, servetlerinin atıl bırakılmasına izin vermezler ve yatırım yaparlar.
Bu bakımdan modern kapitalizm, sadece Protestan toplumlarda uygulanabilir.

## Russell (1872-1970)
Ahlakın toplumsal ve bireysel olmak üzere iki kaynağı vardır.
Toplumsal ahlak, insanlar arası çatışmalardan doğar.
Bireysel ahlak, yenilikçi önderlerin girişimleriyle ortaya çıkar.
Toplumsal ahlak, iktidar tarafından şekillendiriilir, o yüzden statükocudur.
Bireysel ahlak ise devrimcidir.
Her ikisi de toplum için gereklidir ve aralarında denge kurulmalıdır.

Din ile ahlak arasında bir ilişki yoktur.
Dinin yerine kişilik-dışı düşünce ve duygudaşlığı aşılayan felsefe geçmelidir.
Ancak din bir olgudur ve baskı yoluyla yok edilmemelidir.
İnsanlara rasyonel düşünme öğretildiği takdirde dine zaten ihtiyaç kalmayacaktır.

Ahlak eğitimi, doğumla beraber başlamalı ve çocuk altı yaşına ulaşıncaya kadar bir temel oluşturacak şekilde verilmelidir.
Ahlak eğitimi altı yaşına kadar başarıyla uygulanırsa çocuk ileriki yaşlarında gerekli diğer erdemleri kendiliğinden geliştirebilir.
İyi örnek olma, eğitimde en temel ilke olmakla beraber ahlak eğitiminde de önemli bir etkiye sahiptir.

## Adorno (1903-1969)
Ahlaki ve insani bir yıkım olarak gördüğü Auschwitz deneyiminden yola çıkarak negatif ahlak felsefesini oluşturmuş ve metafiziği eleştiri hedefine almıştır.
Adorno'nun ahlak anlayışının negatif olması, bugünün dünyasında doğru ve ahlaki yaşamın mümkün olmadığına dair inancına dayanır.

Ahlaki ve doğru yaşamın mümkün olmamasının nedeni ise araçsal aklın desteği ile geç kapitalist dünyada kötülüğün radikalleşmesidir.
İnsan ne yaparsa yapsın bir şekilde suç ağına yakalanacaktır.
Ahlak felsefesinin görevi suç ağına yakalanmamanın olanaklılığını tartışarak bireylere çatışkılar hakkında farkındalık kazandırmaktır.

## Kınalızâde Ali Efendi (1511-1572)
Ona göre ahlaki özne insandır.
İnsanda bulunması gereken temel erdemler vardır.
Bu erdemler; hikmet, yiğitlik, iffet ve adalettir.
Bu erdemler kazanıldıktan ve kişide davranış haline geldikten sonra mutluluğa ulaşılmış olur.
İnsan bu dünyada mutluluğa ulaştığında ahirette de mutluluğa ulaşır.

## İbn Haldun (1332-1406)
Ahlaki değerler, devletin kuruluş aşamasından itibaren var olmalıdır.
Zira tarihteki güçlü medeniyetlerin temelinde güçlü bir asabiyyet bağı ve ahlaki değerlere bağlılık vardır.

## Hz. Mevlânâ (1207-1273)
Ona göre insan; ahlaki eylemleriyle, iradi seçimleriyle yetkinlik kazanır.
İslam tasavvuf terminolojisinde "sekine" olarak adlandıırlan bu yetkinlik, insan mutluluğunun kaynağıdır.
İnsanın bu mutluluğa ulaşması nefis terbiyesine bağlıdır.

## Nasîruddin Tûsî (1201-1274)
Ona göre temel erdemlerin başında adalet gelir.
İnsanlar arasında adaleti ve eşitliği sağlayan balşıca unsurları ise İlahi kanun, yönetici ve para olarak açıklar.

## Muhyiddin İbnü'l Arabi (1162-1240)
Ahlakı "nefsin öyle bir halidir ki insan onunla fiillerini düşünmeden ve bir seçim yapmadan otomatik olarak yapar" olarak tanımlar.
Ona göre gerek yaratılıştan getirilen eksiklikler, gerekse çevrenin olumsuz telkinleri neticesinde oluşan kötü ahlakın olmsuzluklarından kurtulabilmek için örnek alabileceğimiz iyi modellere ihtiyaç vardır.
> "Her halinde iyi niyetli olmaya gayret et. İbadetin başı, niyettir."

## İbn Rüşd (1126-1198)
Ona göre insani yetkinlikler; nazari erdemler, sanatlar, ahlaki erdemler ve iradi fiiller olmak üzere dörde ayrılır.
Aslında insanlığın en son hedefi nazari erdemleri kazanmak olduğundan diğer erdemler sadece nazari erdemlerin gerçekleştirilmesi için vardır.

## Gazali (1058-1111)
Ona göre ahlak hususunda kâmil insan Hazret-i Peygamber'dir.
Ahlakın amacı, dinin öğretilerini sadece şeklen uygulamak değildir; en yüksek ideal olan marifetullaha ulaşmaktır.
Gazali; ilim, gazap, şehvet ve itidal kuvvetlerinin dengeli bir şekilde insan nefsinde hakim olunabilmesi yoluyla o insanın ahlaklı bir insan olabileceğini savunur.
> "İnsanın kalbinde üreyen dört köpek vardır. Bunlar; kıskançlık, kibir, öfke ve dünya hırısıdır."
> "Köpek giren eve melek girmez."

## Yusuf Has Hacib (1017-1070)
Onun ahlak ve siyaset sistemi; bilgi, eylem, adalet ve egemenlik olmak üzere başlıca dört ilkeye dayanmaktadır.
"Kutadgu Bilig" adlı eserinde ideal insan tipini ortaya koyarken toplum içinden örnekler vererek okuyuculara ulaşılabilir rol modeller sunar.

Yusuf Has Hacib, Kutatgu Bilig Siyasetnamesinde: adil olma, aile birliğine önem verme, bağımsızlık, barış, bilimsellik, çalışkanlık, dayanışma, duyarlılık, dürüstlük, estetik, hoşgörü, misafirperverlik, özgürlük, sağlıklı olmaya önem verme, saygı, sevgi, sorumluluk, temizlik, vatanseverlik ve yardımseverliktir.

Yusuf Has Hacib, "insanın süsü yüz; yüzün süsü göz; aklın süsü dil; dilin süsü sözdür. İnsna sözünü dil ile söyler; sözü iyi olursa yüzü parlar" cümlesiyle, konuşma ile insan karakteri arasındaki ilişkiyi çok güzel açıklar.

## İbn Sina (980-1037)
Eğitimin amacının ahlaki erdemlere erişmek olduğunu belirtir.
Ona göre güzel ahlak da kötü ahlak da adetle kazanılabilir.
Bu nedenle ilk baştan iyi ahlaklı insanların davranışlarını alıp adet haline getirirsek iyi ahlakı kazanmış oluruz.

İbn-i Sina'ya göre eğitimin temel dayanağı ahlak ve fazilet olmalıdır.
İbn-i Sina ahlaki davranışlara ve fazilete ulaşmak için; nefsin isteklerine uymamak, gazap, hırs eseri ortaya çıkacak davranışları yok etmek, yalan söylememek, insanlara önem vermek.

## İbn Miskeveyh (932-1030)
İbn Miskeveyh nefsin güçlerini üç sınıfa ayırmaktadır.
Bunlardan en aşağısı hayvani nefis, ortadaki öfkeli nefis, en üstünü ise düşünen nefistir.
Bu güçlerden hangisi üstün gelirse onun etkin olduğu kabul edilmektedir.

## Farabi (870-950)
Eğitimin amacı, mutluluğu bulmak ve bireyi topluma yararlı hale getirmektir.
Çocuklar karar verme ve sorumluluk alabilecek düzeyde yetiştirilmelidir.

Ona göre gerçek mutluluk ve en son gaye, en yüksek iyi ve en son insani yetkinliktir.
Bir düşünce veya fiil, bu şekilde belirlenen mutluluğa ulaştırıyorsa "iyi"dir, ona ulaşmaya engel oluyorsa "kötü"dür.

## Ebu Bekir er-Razi (865-925)
İslam felsefe tarihinin ilk kapsamlı ahlak eserini (et-tıbbü'r-ruhani) ve ilk tıp etiği kitabını (Ahlaku't-tabib) yazan, dikkat çeken bir isimdir.
Razi, ahlak analyışını akli temele dayandırmaktadır.

Razi'ye göre mutluluğa giden yol her zaman akıl, bilgi ve güçlü bir iradeden geçer.
Aklını ve iradesini kullanarak doğuştan gelen hayvani duygularını yenen ve tam ahlaki bir hayat yaşayan tek insan tipi vardır, o da erdemli filozoftur.

## el-Matüridi (853-944)
Ona göre insanın varoluşunun dayandığı temel, onun ahlaklı bir varlık olmasıdır.
Bu temel dikkate alınmadığı takdirde insanın bu dünyadaki varlığının anlamı anlaşılamaz.

## El-Kindi (801-873)
İslam felsefesinin ilk filozofu olarak kabul edilmektedir.
El-Kindi, ahlak anlayışını nefis temeline dayandırır.
Ona göre akli nefsin öfke ve şehvet gücüyle olan mücadelesi, insanın ahlaki olgunluğa ulaşabilmesi için gereklidir.

## J.H. Pestalozzi (1746-1827)
Ona göre eğitim, çocuğun 'güç ve yetileri'nin doğal ve ahlaki bir şekilde geliştirilmesidir.
Pestalozzi'nin eğitim anlayışı elin, kafanın ve kalbin eğitimi şeklindedir.
Ona göre temelinde sevgi olan hiçbir eğitim başarısızlığa uğramaz.

## J.J. Rousseau (1712-1778)
İnsan, doğuştan ahlaki olarak iyidir.
Bununla birlikte insanın vicdanı, doğal olarak ve kendiliğinden doğruyu gösteren bir pusula gibidir.
Empati ve acıma duyugusunun geliştirilmesi, Emile'in eğitiminde gözetilecek hümanist prensiplerin başında gelir.

## David Hume (1711-1776)
Ahlaksız ve erdemsiz olarak nitelenen eylemler bizde hoşnutsuzluğa, ahlaklı ve erdemli davranışlar ise hoşnutluk duygusuna yol açar.
Buna göre ahlakın kaynağı akıl değil, duygulardır.

## John Locke (1632-1704)
İnsan için iyi ve kötü ondan aldığı hazza bağlıdır.
İnsana haz veren her şey iyidir.
Bu yüzden iyi ve kötü özneldir.
Ahlaki ve vicdani değerler doğuştan insan zihninde bulunmaz.
Bilginin deneysel yollarla elde edilmesine bağlı olarak ahlaki değerler de sonradan kazanılan öznel bir durumdur.

## Thomas Hobbes (1588-1679)
İnsanın doğası, ahlakın çıkış noktasıdır.
İnsanı bütün özellikleriyle ortaya koymak ahlak felsefesinin ilk adımıdır.
Ancak bir insanın ahlaki durumundan bahsedebilmek için öncelikle o insanın irade özgürlüğüne sahip olup olmadığı sorgulanmalıdır.

Hobbes'a göre insan, haz ve acı arasında gidip gelen bir varlıktır.
Sürekli olarak kendisine haz veren şeye yönelirken acı veren şeyden kaçınmaya çalışır.
İnsan bu sebeple kendisine haz veren şeyi "iyi", acı veren şeyi ise "kötü" olarak adlandırır.
O halde insanın duyguları, onun ahlaki yargılarının bir kaynağıdır.

## Thomas More (1478-1535)
"Ütopya" adlı eserinde insanlar arasında eşitliğin sağlandığı ideal bir toplumun tarigini yapmıştır.
Bu eserde eğitimin temel fonksiyonu, tutkuların dengelenmesi ve istendik ahlaki erdemlerin bireylere kazandırılması olarak açıklanmıştır.

Devletin dağılmasına neden olan en büyük tehlike kötü ahlaktır.
Kötü ahlakın oluşumuna ise kötü düşünceler sebep olur.
Buna göre insan, kendi kaderini kendi belirlediğinden tutkularını kontrol altına alarak yükselebilir veya tutkularına teslim olarak kendini alçaltabilir.

## Cemil Meriç (1916-1987)
Değer sistemleri açısından İslamiyet ile kapitalizm birbirlerinden çok farklıdır.
Çünkü kapitalizm her türlü ahlaki ve insani özellikten mahrum bir ideolojidir.
Ona göre ahlaki endişelerden yoksun bulduğu kapitalizmin hiçbir şekilde Türk toplumuna saadet getiremeyeceğini savunur.

## Nurettin Topçu (1909-1975)
Ona göer âlemde ahlaktan daha güzel ve daha gerçek bir şey yoktur.
Bütün davası İslam ahlakına dayanan bir cemiyet düzeni kurmaktır.
Ahlak, insan hareketlerinin metafiziğidir.
Ahlakın ilke ve prensipleri dini kurallara dayanır çünkü din ile ahlak birbirinden ayrılamaz.

Ahlak, hayvani hayattan insani hayata yükseliştir.
Ona göre insanlığın ahlakı Kur'an ile tamamlanmıştır.-
İslam dininin özü ve esası ahlaktır.
Müslüman olmak aynı zamanda İslam ahlakına sahip olmaktır, İslam ahlakını kendi hayatında yaşamak ve yaşatmaktır.

## Hilmi Ziya Ülken (1901-1974)
Ruhun kudreti olgunlaşıp taşmaya başlayınca ahlak durumunu alır.
Ahlaklı olmak imanını dünyaya yaymak, irfanını fiil haline koymak dmektir; bu ise ruhun kudreti sayesinde mümkündür.

Ona göre ahlaki değerlerle bilgi arasında sıkı bir ilişki vardır.
Ahlakın bildirilebilir olması için yalnız mantıkça doğru olması yetmez, aynı zamanda bilgiyi verenin inanılır olması da gerekir.
Bilim adamlılığı ile ahlaklılık bundan dolayı ayrılmaz bir bütün oluşturur.

## Babanzade Ahmet Naim (1872-1934)
Ona göre ahlak, günahtan korunmuş olan iradenin ilmidir.
"Ahlak-ı İslamiyye Esasları" adlı eserinde, İslam dininin "ahlak dini" olduğunu; İslam dininin temel ilkelerinin, insanı daima güzel ahlaka ve erdemli olmaya yönlendirerek kötülüklerden uzak durmayı öğütlediğini vurgular.

## Muallim Naci (1849-1883)
"Mekteb-i Edeb" eserinde; anne babaya iyilik, doğruluk, hilm, nezaket, itidal, minnettarlık, adalet, hakseverlik, ilim tahsili gibi ahlaki ilkeleri okyuucusuna tavsiye etmiş, bu vasıflarla donanan insanların Hak ve halk nezdinde sevilen ve sayılan insanlar olacağını bildirmiştir.

Yalan, nankörlük, gıybet, öfke, menfaatperestlik, ikiyüzlülük, kendini beğenmişlik ve kibir gibi kötü huyları yireğinde taşıyıp hayatına aksettirenlerin ise Hak ve halk nezdinde makbul olmayacağını ifade etmiştir.

Edep eğitiminden geçmedikten sonra ne iyi "iyi" olarak aklabilir ne de kötülükler ortadan kalkabilir.
Hem görünür davranışları düzeltmek hem de nefsi olumsuzluklardan arındırmak, kalpte niyet temizliği esas hâle getirmek edep eğitiminin nihai amacıdır.

## Erzurumlu İbrahim Hakkı (1703-1780)
Ahlakın temelini Allah inancına ve Allah sevgisine dayandırır.
Ona göre "iyi", Allah ve Resulünün hoşlandığı şeyler; "kötü" ise hoşlanmadığı şeylerdir.
Ahlaklı olmak, Allah'a itaat etmekle mümkündür.
"Allah'ın ahlakıyla ahlaklanmayı" temel prensip olarak kabule der, ahlaklı olmayı Kuran ve sünnete bağlılıkta görür.

Bir kimse kendisinden kötü huy ve davranışları uzaklaştırıp arkasından iyi huyları ve faziletleri davranışa dönüştürürse kâmil insan olur.
Ayıpları örtmek, sır saklamak, gazap etmemek, kötü söz söylememek, her durumda ifrat ve tefritin arasında olmak kâmil insanın özelliklerindedir.

> "Hiç kimseye hor bakma, incitme gönül yıkma. Sen nefsine yan çıkma. Mevlâ görelim neyler, neylerse güzel eyler."

## Dewey (1859-1952)
Ahlakı, günlük deneyimlerimizde oluşan "iyi yaşama sanatı" olarak açıklar.
Ahlak gelişimi bireyin eğitimi ile ilişkilidir ve bireyin değerler sisteminin gelişmesi eğitim yoluyla sağlanır.

## Bergson (1859-1941)
Ona göre kapalı ahlak ve açık ahlak olmak üzere birbirine zıt iki tür ahlak vardır.
Kapalı ahlak; kapalı toplumun kendini koruma içgüdüsünün bir ifadesidir ve insanı içinde doğduğu topluluğun hizmetine sokan bir işleve sahiptir.
Kapalı ahlak, zekaya dayanır ve toplumsal yaşamdan ortaya çıkar.

Sezgiye dayanan açık ahlak ise sevginin, aşk ve özgürlüğün hakim olduğu bir ahlaktır.
Açık toplumun açık ahlakı, toplumsal değil kişisel bir ahlaktır.
Özgürlük duygusu veren ve özgürleştirici olan bu ahlak, tüm insanlığı kapsadığı için açıktır ve evrenseldir.

## Durkheim (1858-1917)
Toplumun bir arada olmasını sağlayan değerler, ahlaki değerlerdir.
Ona göre toplumsal sorun, temelde ahlaki bir sorundur ve modern toplumların bunalımı ahlaki bir bunalımdır.

Ahlak ve hukuku bir görür.
İyi davranış, ahlaki kurallara uymak; kötü davranış ise ahlaki kuralları ihlal anlamına gelir.
Bir eylemin kurallara uygun veya aykırı olduğu, hukuk kurallarına veya örf ve adetlere dayanan ahlaksal yaptırımlar üzerinden tanımlanır; bu nedenle yaptırımlar her türlü ahlaksal kuralın temel unsurlarından birini oluşturur.

"Ahlak Eğitimi" adlı çalışmasında Durkheim, bireyin kendisine hâkim olmasının ahlaklı yaşam için bir zorunluluk olduğunu belirterek akılcı-seküler ahlak eğitiminin okullarda verilmesi gerektiğini savunur.

## Freud (1856-1939)
Ahlakı "suçluluk, utanç ve aşağılık duyguları aracılığıyla cinsel ve saldırgan dürtülerin süper ego ile kontrol edilmesi" olarak tanımlar.
Süper ego, içselleştirilmiş ahlaki değerlerden, davranış kurallarını içeren normlardan ve bireyin yaşamının çok erken dönemlerinde ebeveynlerinin belirlediği yasaklardan oluşur.

## Nietzsche (1844-1900)
Yaşadığı çağın tüm ahlaki değerlerine, kilise ve dini otoritelere, Batı metafiziğine, Batı'nın felsefi akımlarına karşı çıkmıştır.
Nietzsche önce mevcut değerleri imha etmiş, sonra bu değerleri baştan inşa etmiştir.
O, insanlar arasında köle ruhlu ve üst insan ayrımını değerler ve ahlak üzerinden tanımlar.

## J.S. Mill (1806-1873)
Faydacı ahlak ilkesini "eylemleri haz sağladıkları oranda doğru-iyi, acıya neden oldukları oranda yanlış-kötü olarak kabul eden ilke" şeklinde açıklar.
Buna göre Mill, ahlak kavramını en yüksek iyi (hazzın varlığı, acının yokluğu) olarak tanımadığı "mutluluk" kavramıyla ilişkilendirir.

## Schopenhauer (1788-1860)
Ahlak, insanların özdeşliğine dayanan bir acıma duygusudur ve bir davranışın ahlaki olabilmesi için merhamet duygusuna dayanması gerekir.
Bu yüzden insanın temel güdüsü olan istencin susturulması gerektiğini düşünür.
Çünkü istenç, davranışlarad "bencillik" ve daha da ötesi "kötülüğe" yol açar.

Yaşamın kendisi; sonu gelmeyen isteklerle dolu, bitmeyen bir acıdır.
Acı, ıstırap, kişinin mutluluğu araması ama onu elde edememesidir.
Bu yüzden mutluluk diye bir şey yoktur.
İstencin doğurduğu bencilliği ve kötülüğü ortadan kaldıracak tek şey merhamettir.

## Herbart (1776-1841)
Beş tane pratik ve ahlaki fikir ileri sürer.
Bunlar; özgürlük, olgunlaşma, iyilikseverlik, adalet ve insaflı olmaktır.
Herbart'ın felsefesinin başlangıç noktası ve amacı eğitimdir.
Herbart için hayatın ahlaki gayesi olan karakter eğitimi, eğitim sisteminin temel amacıdır.

"İnsanın değerleri; bilmesiyle değil, iradesiyle ölçülür" diyen Herbart'a göre eğitimin amacının belirlenmesinde ahlak yol göstericidir.

## Kant (1724-1804)
Ahlak; teorik aklın pratik akla, pratiğe dönüşmesidir.
kantçı ahlak teorisi; özgür iradeye dayalı, akılcı, idealist, genel bir ahlak teorisidir.
Bu ahlak teorisi, bireysel duyguların ve öznel vicdanın üstündedir.

Kant, ahlak felsefesini bireyin iyiyi istemeyi seçebilme özgürlüğü temelinde oluşturur.
Bireyin eyleminden sorumlu olması, eyleminin ahlakiliğinin tartışılabilmesi için başta kendi özgür seçimi, bağımsız kararı sonucunda o eylemi yapması gerekmektedir.
Kant, istemenin bağımsızlığını ahlakiliğin ilkesi olarak görür.
