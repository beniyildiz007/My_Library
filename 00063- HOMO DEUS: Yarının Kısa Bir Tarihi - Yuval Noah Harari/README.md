# Homo Sapiens'in Yeni Hedefi
İnsanlığın, geçtiğimiz yüzyılda savaşları, kıtlığı, salgınları kontrol altına aldığı söylenebilir.
Tarihte ilk defa, çok yemek yüzünden ölen kişi sayısı, gıda bulamadığı için ölen kişi sayısından fazla durumda.
Yani diğer bir deyişle, günümüzde bir insanın aşırı fast food tüketimi nedeniyle ölme olasılığı, bir virüs ya da bir terör saldırısı nedeniyle ölme ihtimalinden çok daha yüksektir.
Bu iddia karşısında, şöyle düşünenler olabilir: "peki günde iki dolardan daha az paraya geçinmek zorunda olanlar, Aids krizi ya da Ortadoğu'daki savaşlar ne olacak?".
Bu sorulara yanıt vermeden önce, içinde bulunduğumuz yüzyılın başını daha yakından incelememiz gerekir.

Geçtiğimiz yüzyılda, ekonomi, teknoloji ve siyasi alanda yaşanan gelişmeler, insanları yoksulluk sınırının altında yaşamaktan kurtarmıştır.
Çeşitli bölgelerde zaman zaman kıtlıklar yaşansa da, bunların asıl nedeni siyasi çıkarlardır.
Eğer Sudan, Suriye ya da Somali'de insanlar açlıktan ölüyorsa, bu tamamen siyasetçiler istediği içindir.
Aids ve sıtma gibi hastalıklar nedeniyle ölen milyonlarca kişiye rağmen, salgınlar insan sağlığı için artık küçük bir tehdit oluşturur durumdadır.
Savaşlarda da durum benzer şekildedir.
20. yüzyılda ölmlerin %5'lik, 21. yüzyılda ise sadece %1'lik kısmı şiddetten dolayı olmuş.
21. Örneğin 2012 yılında, tüm dünyada ölen 56 milyon kişiden sadece 620 bini (120 bin savaşlarda, 500 bin bireysel şiddet ile) ölmüş.
22. Bunun yanında, 800 bin kişi intihar etmiş, 1,5 milyon kişi ise şeker hastalığından dolayı hayatını kaybetmiş.

Fakat tarih hiçbir zaman boşluğa düşmez.
Salgın, kıtlık ve savaş azalıyorsa, bunun yeri mutlaka başka şeylerle dolacaktır.
Peki insan türü bundan sonra ne yapacak?
Her şey iyi giderken, o da ekolojik dengeyi korumak için mi uğraşacak?
Tarih boyunca yapmadığı gibi, tabii ki şimdi de böyle yapmayacak.
İnsanlar ellerindekilerin kıymetini nadiren bilirler.
İnsanlar hep daha fazlanın, daha iyinin peşine düşerler.
İnsanların bundan sonraki hedefi, muhtemelen ölümsüzlük ve tanrısallık olacaktır.
Kimi uzmanlar 2100, kimileri ise 2200 yılında, insanların ölümsüzlüğü bulacağını iddia ediyor.
Ölümsüzlük bulunamasa bile, 21. yüzyılda yaşam süresini iki katına çıkarmak, hiç de imkansız gözükmemekte.
20. yüzyılda insanlar, ortalama yaşam süresini 40'tan 70'e çıkararak hemen hemen bunu başarmıştı.
21. Eğer bu tekrar başarılabilirse, bu adım aile yapısı, evlilikler ve çalışma hayatı gibi birçok alanı derinden etkileyecektir.
22. 150 yıl yaşadığınızı varsayın.
23. 40 yaşında evlenip 110 yıl aynı kişiyle evli kaldığınızı, ya da 20 yaşında bir meslek edinip ölene kadar bu meslek ile uğraştığınızı bir düşünün.
24. Sizce bu durumlar ne kadar olası duruyor?

Epikür, yaşadığı çağda, tanrılara tapmanın zaman kaybı olduğunu ve mutluluğun hayatın gerçek amacı olduğunu savunmuştur.
O zamanlar bu görüş büyük tepki çekse de, günümüzde aynı görüş büyük rağbet görmektedir.
Artık insanlar biyokimyasal çözümlere daha çok ilgi duyuyor.
Her yıl daha iyi ağrı kesiciler, daha rahat yataklar, daha çok bağımlılık yapan telefonlar üretilmekte.
Böylece insanlar, otobüs beklerken bile sıkılmıyor.
Zamanla, insanlara tüm bunlar da yeterli gelmeyecektir.
Biyokimyalarını değiştirmeleri, zihin ve bedenlerini baştan yaratmaları gerekecektir.

# Ölümsüzlüğe ve Tanrısallığa Giden Yol
İnsanları Tanrı katına yükseltmek asıl amaçsa, muhtemelen bu üç şekilde olacaktır: biyoloji mühendisliği, saiborg mühendisliği ve organik olmayan varlıkların mühendisliği.
Biyoloji mühendisliği, organik bedenlerin kapasitelerini fark etmekten uzak olunduğu görüşünden yola çıkar.
Biyomühendisler, Sapiens'in genetik kodunu baştan yazacak, beyindeki devreleri tekrar bağlayacak, biyokimyasal dengelerini değiştirecek ve hatta yeni uzuvlar ekleyecektir.
Yani küçük "tanrıcıklar" üreteceklerdir.
İnsanlar şimdiye dek, gelişmiş araçlar icat ederek Tanrılar ile yarışmaktaydı.
Ancak yakın gelecekte, tanrıları bedensel ve zihinsel yetilerde geçecek süper insanlar yaratılabilir.
(Melih bak şu an yaratılıyor...)

Mutasyonlar sık rastlanana risklerdir.
Herkesin DNA'sında zararlı mutasyonlar ve risk barındıran aleller bulunabilmektedir.
Eşeyli üreme, bir piyango bileti almak gibidir.
Peki ya bu piyangoya biraz müdahale edilirse?
Birden fazla yumurta döllenerek en iyi kombinasyon seçilirse, kök hücre çalışmaları ucuz ve sınırsız insan embriyosu sağlamayı başarırsa, işte o zaman insanın kendi DNA'sını taşıyan, doğal ve hiçbir genetik mühendisliğe maruz kalmamış ihtimaller arasında, en iyi bebek seçilebilir hale gelecektir.
Bu işlem birkaç nesil, bu şekilde devam ettiğinde ise süper insanlardan oluşan bir toplum kurulması hiç de ötopik değildir.

Yakın dönemde, yaşam bilimleri alanında çalışan bilim adamları, duyguların insana şiir yazdıran, ilham veren bir olgu olmadığını keşfettiler.
Onlara göre duygular, insanın hayatta kalmasını sağlayan hayati biyokimyasal algoritmalardır.
Algoritmayı biraz açacak olursak, örneğin bir kahve makinesinden kahve almak sıralı bir algoritmadır.
Önce bozuk para atarsınız.
Tercihinize göre, az şekerli, sütlü gibi tuşlara basar ve kahvenizin gelmesini beklersiniz.
Son dönemde bilim adamları, kahve makinesine basıp kahve alan insanların da bir algoritma olduğu tezini ortaya attılar.
Aradaki fark otomatları kontrol eden algoritmaların mekanik dişliler ve elektrik devreleriyle, insanları kontrol eden algirtmaların ise duyular, duygular ve düşüncelerle çalışmasıdır.

İnsanlar, özellikle de tektanrıcı mit aracılığıyla, hayvanların ruhu olmadığına senelerdir inanmaktadır.
Son dönemdeki bilimsel araştırmalar bunun şu an için doğru olduğunu kanıtlamaktadır.
Fakat, bununla birlikte aynı bilimsel çalışmalar, bu tektanrıcı mitin birinci koşulunu da çürütmektedir: yani insanların da ruhu olduğunu.
Yaşam bilimleri sadece yeterli delil olmadığından değil, ruh inancı evrimin temel kanunları ile ters düştüğü için ruhun varlığından şüphe duyarlar.
Evrim teorisinin tek tanrılı dine inananlarda oluşturduğu nefretin ana nedeni de, işte bu çelişkili durumdur.

İnsanlar binlerce yıldır, gelişen doğa olaylarını açıklamak için tanrıyı kullandılar.
Neden yer sarsıldı?
Çünkü Tanrı böyle istedi.
Şimşek neden çaktı?
Çünkü Tanrı böyle istedi.
Ama son yıllarda bilim adamları, Tanrı'nın varlığına dair bir kanıt bulamadıkları gibi, birçok doğa olayını açıklamak için de detaylı açıklamalar ortaya koydular.
Ruh da Tanrı ile benzer kaderi taşıdı ve bilim admaları tarafından yapılan araştırmalar sonucunda, tarihin tozlu sayfalarındaki yerini aldı.
Peki sıra artık zihinde denilebilir mi?
Zihin ile ruh arasında bariz bir fark vardır.
Ebedi ruhun varlığı tamamen bir varsayımken, acı duygusu direkt olarak hissedilebilen bir gerçekliktir.
Bilinç belirli beyin süreçlerinin bir yan ürünüdür.
Örneğin insanların karbondioksite ihtiyacı yoktur; ama sürekli havaya karbondioksit salınımı yaparlar.
Benzer şekilde bilinç de, karmaşık sinir ağlarının ateşlenmesi sonucu ortaya çıkan bir zihinsel kirlilik olamaz mı?
Bu teori, günümüzde insanlara sunulan en iyi teorilerden biridir ve üzerinde durulması gerekmektedir.

1900'lü yılların başında, Hans adında bir at Almanya'da meşhur olmuştur.
Meşhur olmasındaki neden ise matematiksel yetenekleridir.
İnsanlar, örneğin, üç çarpı dört kaç diye sorduklarında, Hans toynağını on iki defa vurmaktadır.
Bilim adamları, o günlerde Hans üzerinde uzun araştırmalar yapmışlar ve sonunda Hans'ın bunu nasıl başarabildiğini ortaya çıkarmışlardır.
Hans, kendisini izleyen kişilerin beden dilini ve yüz ifadelerini gözlemleyerek doğru cevaba ulaşmaktadır.
Kendisine üç çarpı dört kaç diye sorulduğunda, bir yandan toynaklarını vurmakta, diğer yandan da insanları gözlemlemektedir.
Doğru cevap yaklaştıkça, insanlardaki gerilim zirveye ulaşır.
Hans bunu keşfetmiş ve bu şekilde doğru cevabını bulduğundan emin olmuştur.
İnsanın bunu yapabilmesi imkansıza yakındır.
Ama bir at bunu başarabilmektedir.
Peki, hayvanlar bu kadar akıllıysa, neden atlar insanları araba gibi kullanmaz ya da fareler insanlar üzerinde deneyler yapmazlar?

Geçtiğimiz 20.000 yılda, insanı mızrakla hayvan avlamaktan, uzayı keşfetmeye ve galaksiye hükmetmeye götüren neden, daha maharetli elleri ya da büyüyen beyni değildir.
Aksine, insan beyni bu süreçte daha da küçülmüştür.
Homo sapiens diğer hayvanlardan farklı olarak, kalabalık gruplarla bile esnek işbirlikleri yapabildiği için, şu an dünyaya hükmetmektedir.
Peki işbirliği bu kadar önemliyse, arılar ve karıncalar neden dünyaya hükmedemiyor?
Çünkü bu hayvanlar esnek değil, oldukça karmaşık işbirlikleri kuruyorlar ve sosyal yapılarını kısa vadede değiştiremiyorlar.

# Hümanizm Devrimi
Kapitalizm, dünya var oldukça büyümeye devam edecektir.
Kapitalistler asla durmazlar.
Bunun neden böyle olacağını anlamak için, bankada 100.000 doları olan bir arkadaşınızla görüşmeniz yeterli olacaktır.
Peki, ekonomi sürekli büyür mü?
Pastanın büyümediğine inananlar, iki tür kaynak olduğunu düşünürler.
Bunlar; hammadde ve enerjidir.
Oysa dünyada üç tür kaynak bulunmaktadır.
Bunlar; hammadde, enerji ve bilgidir.
Hammadde ve enerji tükenebilir.
Oysa bilgi, tam aksine sürekli büyür.
Binelrce yıldır insanlar, dünyanın sunabileceği tüm bilginin kutsal kitaplarda ve antik geleneklerde bulunduğuna inandıklarından, bilimsel yolun önüne taş koymuşlardır.
Yeryüzünde tüm petrol kaynaklarının bulunduğunu düşünen birisi, vaktini petrol arayarak geçirmez.
Modernite öncesi birçok medeniyetin durumu da işte tam bu şekildeydi.
Bilimsel devrim, insanları bu durumdan kurtaracak en iyi yoldur.
En iyi bilimsel keşif ise, cahilliğin keşfidir.
(Cehaleti sen ve senin hizmet ettiğin ekip ortaya çıkardı.
Çünkü sizin söylediklerinizle görüş alanı kapanmaya hazır durumda bekleyen insanlar, iyice dar bir alana odaklanır ve kapasitelerini küçültür oldular.
Siz keşif yapmadınız, sadece gücü elinde bulundurduğunuz için insanları; yani tüm dünyayı nasıl yönetebileceğinizi anladınız o kadar.)

Önümüzdeki yıllarda insanların, dünyadaki kaynak yetersizliğini aşabilme ihtimali de oldukça yüksek görünmektedir.
Gelişme ve büyüme biraz olsun yavaşlatılırsa; örneğin yatırımcılar, portföylerinin bir yılda %6 değil, her yıl kademeli olarak %3 - %1 büyümelerine razı olup, 30 yıl içerisinde büyümeyi yavaşlatırlarsa, herkes dünyada mutlu mesut yaşamaya devam edebilir.

Tarih boyunca peygamberler ve felsefeciler, büyük bir kozmik plana inanç duyulmazsa, düzen ve birliğin yok olacağını iddia ettiler.
Bugün ise kozmik bir plana inananlar, küresel düzen karşısındaki en büyük tehdit unsurudur.
Örneğin; Allah'tan korkan Suriye'deki şiddet sayısı, seküler Hollanda'dakinden çok daha fazladır.
(Ulan çünkü o insanlar kör cahil ve onları siz bu duruma soktunuz.
Baylar ve bayanlar, karşınızda öyle bir ekip düşünün ki; bir koluyla bir milleti cahil bırakıp körertirken diğer koluyla da (sanki bunları yapan kendileri değilmiş gibi) "bakın burada işler böyle yürüyor bunların yaptıklarını yapmayın" diyecek kadar profesyoneller.
İnsanı çözdükleri için kimin neyi nasıl istediğini anlayabiliyorlar ve yapıyorlar.
Sonra da bunu kendileri için kullanıyor ve işleve sokuyorlar).
Peki ortada kozmik bir plan yoksa, şu an toplumu ayakta tutan nedir?
Tabii ki hümanizm.
Hümanizm, Budizm ve Daoizm'deki doğa kanunlarının, Hristiyanlık ve İslam'daki Tanrı'nın yerine insanı koymaya çalışmaktadır.
Hümanizme göre insanlar, kendi iç deneyimleri üzerinden, sadece kendini değil, tüm doğanın anlamını keşfedebilmektedir.
Hümanizmin ilk emri de budur; "manadan yoksun bir dünyaya anlam kazandırınız".

Hümanizm, bir şeyin kötü olarak kabul edilebilmesi için insana kendini kötü hissettirmesinin yeterli olacağını söyler.
Bir örnekle açıklayacak olursak; cinayet Tanrı; "öldürmeyeceksin!" diye buyurduğu için değil, kurbana, ailesine ve dostlarına acı çektireceği için kötüdür.
Hümanist etik; "kendinize nasıl iyi hissediyorsanız, onu yapın" diyor.
Bu anlayış, günümüzde eğitime de yansımıştır.
Hangi düzeyde olursa olsun, artık öğretmenler, kendi branşları dışında, çocuklara kendi başına düşünmeyi de çalıştırmakta ve aşılamaktadır.
Hümanist eğitimin ana gayesi de budur.

Hümanist bir yaşamın en önemli hedefi, insanın entelektüel, duygusal ve fiziksel deneyimlerle bilgilerini geliştirmesidir.
19. yüzyıl başlarında, modern eğitim sisteminin kurucularından olan Wilhelm von Humbolt, varlığın amacını, "olabildiğince çok deneyimin süzülerek bilgiye dönüşmesi olarak açıklamıştır.
20. Bununla birlikte, "hayatın zirvesi, her şeyin tadına bakmaktır" demiştir.
21. Bu sözler hümanizm ile birebir bağdaşmaktadır.

Hümanizm de, tıpkı Hristiyanlık ve Budizm gibi yayıldıkça mezheplere bölünmüştür.
Bu mezhepler şu şekildedir:
* Ortodoks inanç
* Her bireyin kendine özgün iç sesi
* Asla tekrar edilemeyecek deneyimlerin olduğuna inanma

Bireysel özgürlükler, dünyayı daha özgün, güzel ve anlamlı yapabilir.
Özgürlüğe yaptığı bu vurgu nedeniyle, Ortodoks kolu, kısaca "liberalizm" olarak adlandırılmaktadır.
Liberal siyasetçiler seçmenine güvenmekte, liberal sanatta güzellik görenin gözlerinde kabul edilmekte, liberal ekonomide müşteri velinimet olarak görülmektedir.
Liberal eğitimde, tüm cevapların insanların içinde olduğuna inanıldığından, insanlara düşünme aşılanmaktadır.

# Yapay Zeka ve Algoritmaların İş Hayatına Girişi
Din ve teknoloji, tarih boyunca ayrılmaz bir ikili gibi, sürekli birbirlerine yaklaşmıştır.
Birbirlerini iterler, tutunurlar; ama asla uzak kalamazlar.
Peki yapay zeka ileride birçok alanda insanın yerini alabilecek noktaya geldiğinde, işgücüne ne olacak?
Amaçsız ve işe yaramaz olarak kalan devasa insan sınıfının, dünyaya etkileri nasıl olacak?
Bu soruların yanıtları, Kuran'da İncil'de ya da Konfücyüs',n Seçmeleri'nde bulmak mümkün değildir.
İnsanların, 21. yüzyılda en köklü değişimlerin nereden başlayabileceğini sorması gerekiyor.
IŞİD'ten mi, yoksa Google'dan mı?
Buna verilecek cevap, birçok şeyin özeti aslında.

Son yıllarda, bilgisayar zekasında akıl almaz gelişmeler kaydedilse de, bilincinde hiçbir ilerleme gösterilememiştir.
Şu anda kullandığınız bilgisayar, 1950'lerdeki prototiplerinden daha bilinçli değildir.
Ancak insanlık, çok önemli bir devrimin eşiğine gelmiş duurmda.
İnsanlar ekonomik değerlerini yitirmek üzere; çünkü zeka bilinçten ayrılmaya başladı.
Şimdiye kadar yüksek zeka hep gelişmiş bir bilinçle anıldı.
Fakat günümüzde, insanların yaptığı görevleri onlardan daha iyi yapan ve bir bilince sahip olmayan yapay zeka türleri geliştirilmeye balandı.
Bu gelişmeler bize, yakın bir gelecekte bir ağın noktalarını birleştirme konusunda, bilinci olmayan algoritmaların insan bilincini aşabileceğini göstermektedir.
Şu ana kadar, ikisi bir arada olduğundan zekanın mı, yoksa bilincin mi daha kıymetli olduğunu sorgulamak, önemsiz bir meşgale gibiydi.
Fakat artık, zeka olmazsa olmaz hale gelirken, bilinç zorunlu olmayan bir tercih haline gelmektedir.

Zamanla, bilgisayarların iş hayatında insanların yerine geçmesi kolaylaşmaya başladı.
Bunun asıl nedeni ise uzmanlaşma problemidir.
İnsanlar da son yıllarda uzmanlıklarını artırma eğilimindeler.
Fakat insan özelliklerinin ve yeteneklerinin %99'u, iş hayatında lüzumsuz bir ayrıntıdan ibarettir.
Yapay zekaların insanların yerini alabilmesi için, mesleki ihtiyaçlara yönelik yeteneklerinin insanlardan üstün duruma gelmesi yeterli olacaktır.

2013'ün Eylül ayında, Oxford'da bulunan Carl Benedikt Frey ve Michael Osborne adındaki araştırmacıların yayınladığı "İstihdam Geleceği" adlı bir çalışma, gelecekteki yirmi yıl içinde mesleklerin durumunu inceliyordu.
Frey ve Osborne'un geliştirdiği bu algoritma, ABD'deki mesleklerin %47'sinin yüksek riskli olduğunu hesapladı.
Bu algoritmaya göre, 2033 yılında, tele-pazarlama ve sigortacıların %99'u, hakemlerin %98'i, kasiyerlerin %97'si, şeflerin %96'si, garsonların ve avukat asistanlarının %94'ü, tur rehberlerinin %91'i, fırıncıların ve otobüs sürücülerinin %89'u, inşaat işçilerinin %88'i, veterine yardımcılarının %86'sı, güvenlik görevlilerinin %84'ü, denizcilerin %83'ü, barmenlerin %77'si, arşivcilerin %76'sı, marangozların %72'si, cankurtaranların %67'si, işlerini bilgisayarlara kaptıracak.
Bununla birlikte, diğer birçok meslek dalı da az ya da çok bu durumdan etkilenecek.

Tüm bunların yanında, DNA testi pazarı ise gün geçtikçe büyümeye devam ediyor.
Örneğin; Google'ın kurucusu olan Sergey Brin'in eski eşi Anne Wojcicki tarafından kurulan 23andMe şirketine 99 dolar ödediğiniz takdirde, karşılaşabileceğiniz tüm sağlık sorunları, kellik, körlük gibi genetik yatkınlıklara dair bir listeye sahip olabiliyorsunuz.
Bunun için paketteki bir tüpün içine tükürüp firmaya geri göndermeniz yeterli.
DNA testinin maliyeti gün geçtikçe düşecek gibi dursa da yeni ve daha pahalı prosedürlero rtaya çıkıyor.
2016 verilerine göre, dünyadaki en zengin 52 insanın varlığı, en yoksul 3,6 milyar kişininkine tekabül ediyor.
Yani bu da, bu 62 kişinin, toplam nüfusunun yarısının varlığına sahip olduğu anlamına geliyor.
Tarihte, gelir seviyesi yüksek kişiler sosyal ve siyasi birçok avantaja sahipti.
Fakat şu ana dek hiçbir dönemde, zenginleri fakirlerden ayıran biyolojik bir ayrım oluşmamıştı.
Gelecekte, üst sınıfla toplumun geri kalan kesimi arasında, fiziksel ve bilişsel yetenekler arasında da büyük uçurumlar görebilliriz.

# Geleceğin Dini Dataizm
Artık geleceğin, tekno-dinlerin dönemi olacağı öngörülmektedir.
Yüksek teknoloji guruları, tanrısız bu yeni dini Silikon Vadisi'nde mayalamaktalar.
Üstelik bu yeni din ile, mutluluk, refah, barış, ebedi yaşam gibi vaatleri, İslamiyet, Hristiyanlık ya da diğer dinlerdeki gibi ölümden sonra değil, bu dünyada vaat ediyorlar.
70.000 yıl önce yaşanan Bilişsel Devrim, Sapiens'in zihinsel yapısını değiştirerek, onu dünyanın hakimi haline getirmişti.
İnsanların geninde değişiklik yaparak ateşlenebilecek ikinci bilişsel devrim ise, Homo Deus'a hayal etmesi bile zor olan yeni alemlerin kapısını açarken, insanları da galaksinin kralları haline dönüştürebilir.

Tekno-hümanistler, gelecekte insnaların sürümünü değiştirebilir.
Sistem, ayağına dolaşarak onu yavaşlatacak insanlardan kurtulmak için süürmleri düşük insanları tercih edebilir.
Bilindiği üzere, sürüde sorun çıkaranlar genellikle en akıllı hayvanlardır.
Bu nedenle, gelecekte çok hızlı şekilde veri aktarıp işleyebilen, rüya ve şüpheden sıyrılmış, dikkat sorunu olan insanlar üretilebilir.
İnsanlar, milyonlarca yıldır gelişmiş şempanzelerdi.
Gelecekte ise, büyük boy karıncalar olabilirler.

İnsanların yükümlülüğü, veriyi damıtarak bilgiye, bilgiyi kavrayışa, kavrayışı da bilgeliğe dönüştürmekti.
Fakat dataistler, insanın artık devasa veri akışıyla baş edemediğine hükmettiler ve veri işleme görevinin elektronik algoritmalara devredilmesi gerektiğine karar verdiler.
Veri hızı ve hacmi arttıkça, siyasi partiler ve meclis gibi saygın kurumlar da veriyi yeterince hızlı işleyemediği için çağ dışı bir hale geliyor.
Örneğin; ABD Ulusal Güvenlik Ajansı her sözünüzü takibe almış ve kaydetmiş oalbilir.
Fakat; elindeki bu verilerle ne yapacağını ve nasıl işleyeceğini bilememektedir.
Bu nedenle de; özellikle dış politikada çok yanlış kararlar verilmektedir.
Önümüzdeki yıllarda teknoloji siyasetten rol çalıp, internet benzeri devrimler gerçekleştirilebilir.
Yapay zeka ileride toplumları, ekonomileri, bedenleri ve zihinleri ele geçirebilir.

İnsan türünün gerçekten tek bir bilişim sisteminden oluştuğu varsayılırsa, bunun son çıktısı ne olabilir?
Dataistler, bunun Nesnelerin İnterneti adı verilen yeni ve etkili bir sistem olduğunu öne sürmektedir.
Homo Sapiens'in sonu da, işte bu sistem tamamlandıktan sonra gelecektir.
Dataizm, insan deneyimlerinin kutsal olmadığını iddia eder.
İnsanlar Nesnelerin İnterneti'ni yaratma amacıyla kullanılan bir araçtan ibarettir.
Bu kozmik bilişim sistemi, gelecekte bir Tanrı gibi her yerde olup her şeyi kontrol edecektir.
İnsanlar daha iyi bir dünya yaratmak istiyorsa, bu sisteme dahil olup onunla kaynaşmak ve veriyi özgür kılmak zorundadır.

Voltaire, zamanında "Tanrı, insanın hayal gücünün ürünüdür" demişti.
Dataizm ise günümüzde buna şu şekilde karşılık veriyor: "Tanrı'nın, insanın hayal ürünü olduğu doğru. Ama insanın hayal gücü de biyokimyasal algoritmaların ürünüdür". 18. yüzyılda, hümanizm Tanrı merkezci dünya görüşünü, insan merkezci bir yaklaşımı, veri merkezci yaklaşıma dönüştürme yolunda ilerliyor.
Dataizm'in yaklaşımı basit.
Kim olduğunu öğrenmek istiyorsan diyor; dağ tepe dolaşmayı bırak ve DNA analizi yaptır.
Hatta yalnız kendin gitme.
Büyükanneni, dedeni, anneni, babanı ve kardeşlerini de yanında götür.

Yapay Zeka ve biyoteknoloji, gelecekte dünyayı kesinlikle değiştirecek.
Ama bunun nasıl olacağını kestirmek zor.
Çünkü teknoloji deterministik değildir.
Dünya eşi benzeri görülmemiş bir hızla değişmekte ve biz bir bilgi seli içerisinde neye odaklanacağımızı şaşırmış durumdayız.
İnsanlar bu veri sağanağı ile baş edemeyecek duruma geldiğinde, otoriteyi serbest piyasaya, kitlelerin ortak aklına ve algoritmalara bıraktı.
Eski zamanlarda güç sahibi olmak, veriye ulaşmak anlamına gelmekteydi.
Günümüzde ise güç, neyi eleyeceğini bilmek demek.
Peki dikkatimizi neye odaklayacağız?

Kısa vadede, muhtemelen Ortadoğu karmaşası, Çin ekonomisi, mülteciler gibi sorunlara öncelik vereceğiz.
Uzun vadede ise, küresel ısınma, eşitsizlik ve işgücü piyasasının parçalanması önceliklerimiz olacak.
Nihayetinde, yaşama geniş bir pencereden  bakmayı başarabilirsek, tüm sorunlar ve gelişmeler, şu üç sürecin yanında gereksiz kalacak:

1. Bilim her geçen gün, organizmaların algoritmalar ve yaşam veri işleme süreci olduğuna dair, herkesi ikna etmeye biraz daha yaklaşıyor.
2. Zeka ile bilinç ayrılma noktasına gelmiş durumda.
3. Bilinci olmayan yüksek zekalı algoritmalar, çok yakında bizi kendimizden daha iyi tanıyacak.

# Okurun Yorumu
***Özellikle bu adamın kitabını büyük bir istekle okumuştum.
Çünkü çok çarpıcı ve egzotik iddiaları vardı.
Hemen hemen söylediği bütün iddialara da katılıyorum.
Evet ahir zamanda yaşıyoruz, evet dünya teknofuar alanına dönmeye başladı, evet tranzhümanizm çok yakındır, evet yapay zeka (zeka anlamında) bizden çok üstün olabilecek potansiyele sahip...
Ve bunların hiçbiri, biz insanoğluna cenneti getiremez.
Yapay bile olsa, insan bilmediğini kopyalayamaz, simüle edemez.
Muhakkak ki herkesin bir planı var, ve son söz yukarıdan gelecek.***

***Bu tür kitapları çok seviyorum ve çok yakından, büyük bir ilgiyle takip ediyorum.
Çünkü: düşmanımı dostumdan daha yakın tutmak ve onu analiz edebilmek için çok iyi tanımak zorundayım.***
