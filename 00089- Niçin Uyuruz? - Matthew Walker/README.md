İnsanlar için önerilen günlük ideal uyku miktarı 8 saattir.
Fakat gelişmiş ülkelerde bile, yetişkinlerin üçte ikisi 8 saatlik gece uykusunu alamaz.
Rutin olarak 6-7 saatten az uyumak bağışıklık sistemini mahveder ve kanser riskini ikiye katlar.
Alzheimer'a yakalanıp yakalanılmayacağını belirleyen kilit unsurlardan biridir.

Kısa uyku, koroner damarların tıkanması ve sertleşmesi ihtimalini arttırır.
Uyku süresinde, sadece bir hafta süren ufak kısalmalar bile kan şekeri düzeyini diyabet öncesi sınıfına kadar getirebilir.
Felce ve kalp rahtsızlıklarına bir adım daha yaklaştırır.
Uyku bozukluğu, depresyon, anksiyete ve intihara zemin hazırlar.
İnsan, kendini mantıklı bir getirisi olmadan uykusuz bırakan tek canlı türüdür.

Uykusuzluk insanları yorgun bırakıyor ve ABD'de yorgunluk nedeniyle kaynaklanan hatalardan dolayı oluşan trafik kazalarından her saat başı bir kişi ölüyor.
Uykusuz araç kullanma nedeniyle ortaya çıkan trafik kazaları, alkol ve uyuşturucu nedeniyle oluşan kazaların sayısından bile fazla durumda.

Uyku, vücutta bağışıklı sistemine sürekli takviyelerde bulunur.
Enfeksiyonları önler ve hastalıklarla savaşır.
İnsülin dengesini ayarlayarak ve glikozun dolaşmasını sağlayarak metaboizmayı yeniler.
İştahı düzenler ve abur cubur yerine sağlıklı besinler tüketilmesine yardımcı olur.
Sağlığımızın büyük bir kısmının başladığı "Mikrobiyomun" sağlıklı bir şekilde korunmasını sağlar.
Kalp sağlığımızı korur ve kan basıncını düşürür.
Tüm bu araştırmalar ve sonuçlar gösteriyor ki; uyku doğa ananın ölüme karşı en büyük mücadelesidir.

# Uykuyu ve Uyanıklığı Belirleyen Faktörler
Peki uykuyu ve uyanıklığı ne belirler?
Bu faktörlerden ilki, yirmi dört saatlik "Sirkadiyen" ritmidir.
İkincisi ise; beyinde üretilen ve "Adenozin" ismi verilen kimyasaldır.
Uyanık geçirilen her dakika bu kimyasalın konsantrasyonu vücutta artar.
Ancak, dışarıdan bir kimyasal yardımıyla adenozinin uyku sinyali, yapay yollarla susturulabilir.

Mesela kafeinle.
Kafein bir gıda takviyesi değildir.
AKsine, dünyanın en yaygın kullanılan psikoaktif uyarıcısıdır.
Petrolden sonra, gezegende satılan ikinci ticari maldır.
Kafeinin yaptığı iş, bir sesin duyulmaması için parmaklar ile kulakları tıkamaya benzer.
Dolaşımdaki kafein miktarı, ağızdan alınmasından yarım saat sonra zirve yapar.
Aradan 5-7 saat geçtikten sonra ise; kafeinin etkisi yarılanır.
Yani, saat 19:30'da bir fincan kahve içtiğinizi varsayarsak, saat 01:30'da vücudunuzdaki kafeinin %50'si beyninizde hala aktif ve dolaşımda olacaktır.
Bu da sizi uykusuzluğa sürükleyebilir.

Detaylı uyku testlerini bir kenara bırakırsak, basit yollarla yeterli uykuyu alıp almadığımızı nasıl anlayabiliriz?
Bunun için, şu iki soruyu cevaplamak kabaca bir fikre sahip olmamızı sağlayacaktır.
Öncelikle, sabahları uyandıktan sonra saat 10:00-11:00 gibi yatsanız tekrar uyuyabilir misiniz?
İkinci olarak, öğleden önce kafeine ihtiyaç duymadan etkin kalabiliyor musunuz?
İlk soruya "evet" ikinci soruya "hayır" yanıtını veriyorsanız, muhtemelen siz de yeterli uykuyu alamayan yüz binlerce kişiden birisiniz.

# Rem ve Nrem Uykuları
Uyku araştırması alanında en büyük keşif ise 1952 yılında, Chicago Üniversitesi'nden yüksek lisans öğrencisi Eugene Aserinsky ve Profesör Nathaniel Kleitman tarafından gerçekleştirildi.
Bu ikili, insanların sadece uyumadıklarını, tamamen farklı iki uyku tipi arasında bir döngü yaşadıklarını keşfetti.
Bunlar "REM" ve "NREM" uykularıydı ve doksan dakikada bir bu döngü değişiyordu.
Peki, doğa ana bu çok katmanlı uyku evreleri denklemini neden tasarladı?
Neden gece boyunca bu döngüler arasında gidip geliyoruz?
Neden önce gerekli nrem uykusunu alıp sonra rem uykusuna geçmiyoruz?
Veya neden tam tersi olmuyor?

Bununla ilgili bilimsel bir görüş birliği bulunmamakla birlikte, birtakım teoriler de mevcut.
Matthew Walker'ın teorisine göre, nrem uykusu ve rem uykusu arasındaki bu çekişme, geceleri sinirsel devreleri yeniden biçimlendirme, güncelleme ve bunları yaparak beynin içindeki depolama alanını yönetmek için gerkelidir.
Gecenin erken saatlerine hâkim olan derin nrem uykusunun kilit işlevlerinden biri gereksiz sinirsel bağlantıları ayıklamak ve ortadan kaldırmaktır.
Buna karşılık, gecenin ilerleyen saatlerinde devreye giren rem uykusu ise, bu bağlantıları güçlendirir.

Gecenin erken saatlerinde nremin, sabaha doğru ise remin baskın olduğu bu uyku profilinde, insanları bekleyen büyük bir tehlike gizlidir.
00:00'da yatağa girdiğinizi, fakat bir toplantı ya da antrenman nedeniyle saat 06:00'da uyanmak zorunda olacağınızı varsayalım.
Bu durumda uykunun yüzde kaçını kaybdersiniz?
Normalde sekiz saatlik uykudan 2 saat eksileceğinden, mantıklı cevap yüzde 25'tir.

Fakat bu tam doğru sayılmaz.
Beyin rem uykusunu sabahları daha çok aldığından, rem uykusunun önemli bir bölümünü kaçırmış olursunuz.
Bu da %60-90 arası bir rakama denk gelecektir.
Ya da tam tersi düşünüldüğünde, gece saat 02:00'da yatağa girdiğinizde, nrem uykusunun önemli bir kısmını alamamış olursunuz.
Tıpkı, dengeli bir diyette olduğu gibi, uykuda da iki uyku türü dengeli bir şekilde alınmalıdır.

Bilgi işleme açısından ele alırsak, uyanıklık hali algılama (keşfetme ve öğrenme) nrem uykusu yanıstma (yeni olgu ve becerilerden oluşan ham maddeleri depolama ve güçlendirme), rem uykusu ise entegrasyon (bu ham maddelerin geçmiş tecrübeler ve birbirleri ile bağlantı kurma ve problem çözme becerilerini de içerek yenilikçi görüşler inşa etmek) olarak düşünülebilir.
Uyanıkken, yatakta gevşemiş haldey atsanız bile kaslanızda belli bir gerilim kalır.
Nrem uykusuna geçtiğinizde bu gerilimin bir kısmı gitse de önemli bir kısmı kalmaya devam eder.
Ancak rem uykusuna dalarken çarpıcı bir gelişme olur.
Rüya görme aşamasından birkaç saniye önce ve rem uykusu boyunca bu gerilim tamamen gider.
Adeta gelç olursunuz.
Vücudunuzun istemli kaslarında en ufak bir gerginlik ya da kuvvet kalmaz.
Peki bu neden böyledir?
Çünkü, kas faaliyetlerinin devreden çıkmasıyla rüyadaki tecrübeye göre hareket etmeniz önlenir.
Dİğer bir deyişle, zihin güven içinde rüya görebilsin diye beyin kendini felç eder.

# Tüm Canlılarda Uyku
Evrende yer alan tüm canlı türleri uyur.
Bu istisnasız olarak böyledir.
Hepsinin uyku süreleri birbirinden farklıdır ama bir şekilde tüm canlılar uyumaktadır.
Kimi canlılarda ise ilginç uyku yetenekleri gelişmiştir.
Örneğin yunuslar, uyku zamanı geldiğinde beynin iki tarafı ayrılarak bağımsız olarak faaliyet göstermeye başlar.

Bir taraf uyanık kalırken, diğer tarf uykuya geçer.
İlk uykuya geçen taraf yeterli nrem uykusunu alınca, sıra diğer tarafa geçer ve bu döngü bu şekilde devam eder.
Yunuslar, beynin bir tarafı uyurken hareket edebilir ve hatta sesli olarak iletişime dahi g eçebilir.
Bunu yapabilen sadece yunuslar değildir.
Kuşlarda da bu yetenek bulunmaktadır.

İnsanların uyku geçmişine bakacak olursak, bütün insanlar kültür ve coğrafyada bağımsız olarak, öğleden sonra uyanıklı hallerinde bir düşüş yaşar.
Bu düşüş, insanın doğasında bulunan öğleden sonra uyuma eğiliminden kaynaklanmaktadır.
Genlerimizde bulunan uyku alışkanlığından kopmuş bulunmaktayız.

Sanayileşme öncesi kültürlerde, şimdiki gibi tek fazlı uykunun uygulandığı dönemlerde bile uyku şu ankinden farklıydı.
İnsanlar, eskiden gün batımından iki ya da üç saat sonra uykuya dalardı.
Günümüzde ise, elektriğin ve ampulün bulunmasıyla bu uyku düzeni bozuldu ve gece yarısı terimi anlamını yetirdi.
Artık gece yarısı, gecenin yarısı anlamına gelmiyor ve insanlar uykularını yeterince alamayıp uykunun sayısız faydasını ıskalıyor.

Bir insan, gece ne kadar "uyku iğciği" üretirse ertesi sabah öğrenme becerisi o kadar onarılmış şekilde uyanır.
Nrem uyku iğciklerinin konsantrasyonu, özellikle uzun rem uykusu dönemlerinin arasına sıkıştığı sabahın ilerleyen saatlerinde zengin olur.

Altı saat ya da daha az uyuduğunuzda, beyninizi bu uyku iğciklerinin faydalarından mahrum bırakırsınız.
Örneğin bazı koçlar, sporcularını çalıştırmak için çok erke nsaatleri seçerler.
Böylece, sporcularını bilmeden beynin içindeki motor hafıza gelişiminin önemli bir safhasından mahrum bırakırlar.
Bu hata, olimpiyatlarda kürsüye çıkacak sporcunun kim olduğunu belirleyecek kadar kritik bir hatadır.

# Yetersiz Uykunun Olumsuz Etkileri
Gece sekiz saatten az, özellikle altı saatten az uyuduğunuzda şunları yaşarsınız: fiziksel bitkinliğin başlama süresi %10-30 arasında kısalır ve aerobik randıman düşer.
Uzuv uzama kuvveti, dikey sıçrama yüksekliği ve sürdürülebilir kas gücünde önemli düşüşler gözlenir.
Laktik asitte hızlanma, oksijen satürasyonunda düşme, kandaki karbondioksit miktarında yükselme bunları izler.

Vücudun kendini soğutma becerisi bile zarar görür.
Performans sonrası uyku, yaygın görülen iltihaplanmalarda iyileşmeyi hızlandırır, kas onarımını arttırır ve hücresel enerjinin glikoz ve glikojen biçiminde depolanmasına yardımcı olur.
Yeterli uykuyu alamamış bir birey, gün içinde mikro uyku denilen konsantrasyon kayıpları yaşar.
Bu mikro uykular, araba kullanımı esnasında gerçekleştiğinde büyük kazalara neden olabilir.
Hayatınızı kaybetmeniz için on beş saniye uyumanız gerekmez.
Bunun için iki saniye bile yeterlidir.
Yapılan bir araştırmada, sabah erken saatte kalkıp geç saatlere kadar uyanık kalan birinin 0,08 promil alkol almış biri kadar konsantrasyon kaybı yaşadığı ortaya koyulmuştur.

Yapılan araştırmalar, uykunun normal olduğu tek bir psikiyatrik rahatsızlık bile olmadığı sonucunu ortaya çıkarmıştır.
Bu, depresyon, anksiyete, travma sonrası stres bozukluğu, şizofreni ve önceleri manik depresyon olarak bilinen bipolar bozukluk rahatsızlıklarının hepsi için geçerlidir.
Bununla birlikte, 2011 yılında yapılan bir araştırmada, sekiz farklı ülkeden yaşları, cinsiyetleri ve ırkları birbirinden farklı yarım milyondan fazla kişi incelenmiş ve yetersiz uykunun kalp hastalıklarına yakalanma riskini %45 arttırdığı ortaya koyulmuştur.
Hayatın orta dönemine yaklaşırken vücut yıpranmaya başlar ve sağlık direnci düşer.
Yetersiz uykunun kardiyovasküler sistem üzerindeki etkileri de bu dönemde artışa geçer.
Gece altı saatten az uyuyan 45 yaş ve üstü yetişkinlerde kalp krizi ve felç geçirme ihtimali, yedi veya sekiz saat uyuanlara göre %200 fazladır.
Tüm bu nedenlerden ötürü, orta yaşlarda uykuya büyük önem verilmelidir.

Ne kadar az uyunursa bir şeyler yeme olasılığı da o kadar artar.
Bununla birlikte vücut o kalorileri, özellikle de kandaki şeker konsantrasyonunu etkin bir şekilde kontrol edemez.
Uyku kısalınca kilo alırsınız.
Bunun ilk nedeni iştahı kontrol eden iki hormondur: "leptin ve ghrelin".
Leptin açlkık hissinin sinyalini vermektedir.
Kandaki leptin seviyesi arttıkça iştah kapanır.
Tam tersine, ghrelin de açlık hissini tetikler.

Yapılan araştırmalar, yetersiz uykunun leptin hormonunu düşürürken, ghrelin hormonunu yükselttiğini ortaya koymuştur.
Bu yüzden de gece yedi ya da sekiz saatten az uyumak obezite ve tip-2 diyabet olma olasığınızı arttıracaktır.
Diyabetin küresel yıllık maliyeti 375 milyar dolardır.
Obeziteninki ise 2 trilyondan fazladır.
Yetersiz uyumak hem sağğlıksız bir nesle neden olmakta, hem de ülkelere büyük maaliyetler oluşturmaktadır.

# Bütün Yaraları İyileştiren Zaman Mıdır?
"Zaman bütün yaraları iyileştirir" söylemi, hepimizin bildiği üzere, oldukça yaygın bir söylemdir.
Biraz düşünüldüğünde, belki de yaraları iyileştiren zaman değil, rüya uykusunda geçirilen zamandır.,
Rem uykusu rüyasının, gün içinde yaşanılan zorlayıcı, hatta travmatik duygusal olayların keskinliğini aldığı ve ertesi gün uyanıldığında duygusal bir iiyleşme sağladığı ön görülmektedir.
Yani uyku, gece insanlara bir terapi sağlamaktadır.

Ayrıca bir başka teori, rem uykusu rüyasının duygunun tecrübeden çözülmesine yardımcı olduğunu savunmaktadır.
Rem uykusu, geceleri devreye giren terapi çalışması aracılığıyla, bilgi açısından zengin meyveyi buruk duygusal kabuğundan ayırır.
Böylece hayatta yaşanan önemli olaylar, taşıdığı duygusal yükten sıyrılarak öğrenilebilir ve hatırlanabilri.
Yani bütün yaraları iyileştiren zaman değildir.
Duygusal iyileşmeyi sağlayan, rüya uykusunda geçen zamandır.
Uyumak, belki de iyileşmektir.

Karşıdaki canlının yüzündeki ifadeyi ve duyguyu doğru okumak, daha iyi bir primat olmak için önemli koşullardan biridir.
Beyinde, görevi özellikle yüzdeki duygusal sinyallerin anlamını okumak ve şifreleri çözmek olan bölgeler bulunmaktadır.
Rem uykusu, geceleri bu bölgeleri yeniden ayarlar.
Rüya açlığı çeken bir beyin, bir imgeyi buzlu camların arkasından görüyormuş gibi olur.
Böyle bir durumda, dostlarınızı düşman gibi görmeye başlayabilirsiniz.

Bununla birlikte, derin nrem uykusu bireysel anıları güçlendirir.
Fakat temel malzemeleri soyut ve alışılmışın dışında bir yöntemle bir araya getirip harmanlayan rem uykusudur.
Rem uykusu, bir tür bilgisel simyadır.
İnsan ilerlemesinde yer alan devrim niteliğindeki sıçramaların bazıları rüyalar sayesinde olmuştur.

Örneğin; Rus kimyager Mendeleyev, üç gün, üç gece boyunca uykusuz kalarak periyodik element tablosunu bulmak için uğraşmış, ümitsizliğe ve hüsrana kapıldığı anda kendini uykunun kolarına bırakmış ve rüyasında tüm elementlerin yerlerine oturduğunu görmüştür.
Ya da nörobilimci Otto Loewi, nörobilim alanında kendisine "Nobel Ödülü" kazandıran çalışmasını bir rüya esnasında görmüştür.

Rüyalar, sanat ve edebiyat alanında da sayısız eserin ortaya çıkmasına ön ayak olmuştur.
Öyle ki; ünlü Fransız sürrealist şair St. Paul Roux'un gece yatmadan kapısının üzerine, "Rahatsız etmeyin; şair iş başında" yazan bir tabela astığı söylenir.

# Kaliteli Uykuyu Engelleyen Faktörler
Peki, bazılarımız neden uykuya dalmakta zorlanıyor ve kaliteli uyku uyuyamıyor?
Bunun birçok nedeni olsa da akor ampullerin ve özellikle de ledlerin bulunması, son senelerde bu konuda büyük bir olumsuzluk yaratmıştır.
Gözde bulunan ve suprakiazmatik çekirdeğe gündüz vaktini haber veren ışık reseptörleri, en çok mavi ışığın içindeki kısa dalga boyu ışığına duyarlıdır.
Bu nedenle, mavi led ışığı gece melatoninin baskılanması açısından eski akkor ampullerin sarı ışığından bile iki kat adha zararlıdır.
Elbette birçok kişi led lambaya gözünü dikip direkt olarak bakmaz.
Fakat led enerjili bilgisayar ekranlarına, akıllı telefonlara ya da tabletlere, hem de retinadan sadece birkaç santim uzaklıktan bakar.
Bu alışkanlığın melatonin salgısı ve uyku başlangıç zamanlaması açısından etkisi çok büyüktür.
Geceleri led aygıt kullanmak, doğal uyku ritmini, uyku kalitesini ve gün boyu kendini uyanık hissetme durumunu olumsuz yönde etkiler.

Bunun yanında, alkolün uykuyu kolaylaştırdığı ile ilgili yanlış bir algı vardır.
Alkol sizi uyanık halinize göre yatıştırır; fakat doğal uykuya neden olmaz.
ALkol aracılığıyla girdiğiniz elektriksel beyin dalgası hali doğal uyku hali değil, daha çok hafif bir anestezi halidir.

Alkol, gece kısa süreli uyanmalara neden olur.
İnsanlar, gece bu uyanmaların çoğunu fark etmediğinden ayırt edemezler.
Bu uyanmalardan dolayı, ertesi gün bitkinlik ve akşamdan kalma durumları ortaya çıkar.
Ayrıca alkol, rem uykusunun en büyük baskılayıcılarından biridir.
VÜcut, alkolü metabolize etmeye çalışırken keton ve aldehit denen kimyasallar üretir.
Özellikle aldehit, beynin rem üretme becerisini engeller.
Öğleden sonra ya da akşamları az miktarda alkol alan biri bile kendini rüya uykusundan mahrum bırakır.

Vücudun uykuyu başlatabilmesi için, vücut ısısının yaklaşık bir derece düşmesi gerekmektedir.
Bu nedenle, serin bir yerde uyumak, çok sıcak bir odada uyumaya göre çok daha kolay olacaktır.
Uykunun zamanından önce ve yapay bir yolla sonlandırılması ise, insan harici başka hiçbir türde yoktur.
Alarm sesi gibi bir dış etken zoruyla uykusu kesilen bireyler, kan basıncındaki ani yükselmenin neden olduğu şok bir nabız yükselmesi ile baş başa kalırlar.

Çalar saatin içinde saklanan tehlikenin birçok insan farkında değildir.
Kalbi telaşlandırmak yetemzmiş gibi, çalar saatin erteleme özelliğini kullanmak aynı zaman dilimi içinde, aynı kardiyovasküler saldırıya defalarca maruz kalmak demektir.
Bunu haftanın beş günü gerçekleştirdiğinizi düşünün ve kalbinizin maruz kalacağı baskının kaça katlanacağını siz hesaplayın.

Daha iyi bir uyku uyumada en etkili yol, hafta içi ve hafta sonu aynı saatte uyanmaktır.
Bu, pek çok birey için doğal bir çalar saat görevi görür.
Fakat illa çalar saat kullanacaksanız da erteleme özelliğini mutlaka terk etmelisiniz.
Tekrarlı şoklarla kalbi yormak yerine, bir seferde uyuma alışkanlığı elde edinilmelidir.

# Matthew Walker'ın Sağlıklı Bir Uyku İçin Verdiği 12 Öneri
1. Çalar saati yatma saatiniz için kullanın. Hafta sonları daha çok uyumak, hafta içinden kalma eksikliği telafi etmez. Her gün aynı saatte yatın ve aynı saatte kalkın. Daha sağlıklı bir uyku için en önemli ipucu budur.
2. Egzersiz çok faydalıdır. Çoğu gün, en az otuz dakika egzersiz yapmaya çalışın; ama bunu yatma saatinizden iki ya da üç saat önce yapın. Egzersiz vücut ısınızı yükselteceğinden, geç saatte yapılan egzersiz uykuya dalmanızı olumsuz etkileyebilir.
3. Nikotin ve kafeinden uzak durun.
4. Yatmadan önce alkollü içeceklerden uzak durun. Ağır alkol tüketimi rem uykunuzdan çalarak sizi uykunun daha hafif evrelerinde tutar.
5. Gece çok fazla yemek yemeyin ya da çok fazla sıvı tüketmeyin. Fazla yemek hazımsızlığa neden olur. Fazla sıvı tüketmekse uyku sırasında tuvalet ihtiyacını arttırır.
6. Mümkün olduğunca uykunuzu bozan ya da geciktiren ilaçlardan uzak durun.
7. Saat 15:00 sonrası şekerleme yapmayın.
8. Yatmadan önce gevşeyin. Bunun için bir şeyler okuyabilir ya da müzik dinleyebilirsiniz.
9. Yatmadan önce sıcak bir duş alın. Banyo sonrası vücut ısınızda oluşacak düşüş uyumanıza yardımcım olabilir.
10. Karanlık, serin ve aygıtlardan arındırılmış bir yatak odasında yatın. Yatak odanızda, gece görebileceğiniz açıda saat bulundurmayın.
11. Doğru miktarda ve doğru şekilde güneş ışığı alın. Uyku uzmanları, uyku sorunu yaşayanlara en az bir saat güneş ışığı almalarını ve yatma saatinden önce ışıkları kısmalarını öneriyor.
12. Yatakta uyanık yatmayın. Yatmanızın üzerinden yirmi dakika geçmiş ve hala uyanıksanız, bunun yanında kaygılanmaya da başladıysanız kalkın ve uykunuz gelene kadar sizi gevşetecek bir şeyler yapın.

# Okurun Yorumu
***Hocam şimdi iyi güzel şeyler söylemişsin ki çoğuna katılıyorum da, Kafeinimizden ne istedin hoca?
Sporumuzdan, diyetimizden ne istedin hoca?
Gece kaçta uyuyacaksam bundan 8 saat öncesine kafeinimi atıyorum hem enerjik kalıyorum hem sporumu yapıyorum hem de gece rahat uyuyabiliyorum.
KAFEİNİME DOKUNMA! #kafeinimigeriver***
