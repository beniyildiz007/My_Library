Yapay zeka deyince aklımıza Hollywood'un aksiyon filmlerinden çıkma sahneler geliyor.
Robotlar artık bir bilinç kazanıyor ve dünyayı gele geçiriyor.
Ya da her yeni yapay zeka haberinde hemen gözümüzün önüne okuduğumuz bilim kurgu romanlarından cümleler dökülüyor.
Hangisi doğru?
Hollywood yoksa bize gelecekten haber veren bir proje mi?
Her şeyin başında olduğunun düşünüldüğü Amerika, dünyayı ele mi geçirecek?
Yapay zeka deyince bu ve buna bzner felaket dolu haberler, komplo teorileri ve işsizlik aklımıza geliyor.
Robotlar daha henüz tam olarak dünyamıza girmişken düşmanız.
Çünkü bizi işsiz bırakacaklar.
Bizleri yani insanları.
Bu bir anlamda robotların insanlığı ele geçirip insanların yaşamına son vereceği tezine de inandığımızı gösteriyor.
Gerçekten böyle mi peki?
Henüz değil.
Gelecekte neler olacağınıysa yaşayarak göreceğiz.
50 Soruda Yapay Zeka çok popüler sorulardan başlayarak olayın gerçekçi ve teknik taraflarını da atlamadan bize bir yapay zeka anlatıyor.
Nedir, ne değildir ve ne olabilir...
Sakin, doğru ve ayağı yere sağlam basan cümlelerle tüm bu sorulara cevap veriyor.

# Bilimkurgulardan Hollywood'a Yapay Zekanın Hikayesi
Yapay zeka deyince zihnimizde hemen Hollywood filminden sahneler ya da bilimkurgu romanlarından pasajlar geliyor.
Robotların dünyayı istilasına karşı mücadele eden insanlar.
Kötü insanların kullandığı kötü robotların karşısında iyi insanlar ve dünyanın kurtuluş mücadelesi.
Ya da bilinç kazanıp direkt insanları hedef alan silahlı karanlık yüzlü korkunç sesli o devasa robotlar.
Her birinin yapay zekası var ve öğreniyorlar.
Her şeyi öğreniyorlar hem de.
Bir de bunun üzerine medyanın köpürtülmüş haberleri eklenince.
Yapay zeka teknolojisi deyince aklımıza karanlık durumlar haricinde bir şey gelmiyor.
Peki nedir bu yapay zeka teknolojisi.
İnsanlığın düşmanı, işlerimizi elimizden alacak bir rakip, hayatlarımıza son verecek bir cellat mı?

Aslında bakarsanız dijital teknolojilerin ve buna bağlı gelişen bilgisayar teknolojisinin tarihi çok da yeni değil.
1800'lü yıllardan beri gelişen, ilerleyen bir teknolojiden bahsediyoruz.
Matematik temelli ve matematiğin formülleri ve yeni keşifler etrafında gelişen, kendine yol bulan bir değişim hikayesi bahsettiğimiz.
Burada Liebniz ismini anmazsak olmaz.
Dİyeceksiniz ki hukuk alanında klasik bir ismin yapay zeka teknolojileriyle ne alakası var.
Anlatalım.

Leibniz, 1673'te diplomatik bir görev için İngiltere'ye gidiyor.
Hukuk eğitimi alan Leibniz'in Pascal'ın geliştirdiği hesap makinesinden daha ileri bir hesap makinesi hayali var.
Dört işlemi yapabilen, bugün bize çok basit gelen ama 17. yy. insanı için korkutucu bir yapay zeka teknolojisi olan, hesap makinesini İngiltere'de akademiye sunuyor ve herkes büyük bir hayranlıkla karşılıyor bu makineyi.
Leibniz insanın aklından geçen işlemlerin doğru sonuçlarını veren bir makinenin bir şekilde daha da ileri gidip, bizim zihnimizden geçenleri, düşünce işlemlerimizi yapacak gelişmiş bir makine de pek ala geliştirilebileceğini düşünüyor.
Bunun için matematiksel bir dile ihtiyacımız olduğuna inanıyor.
Newton'la hemen hemen aynı dönemde türev integral formülleri geliştiriyor.
Yapay zeka teknolojisinin ilk temellerini atıyor.
Evet, bir hesap makinesiyle.
Bugün hayatımızın sıradan ve basit bir aleti olan bu icat, 17. yy. insanının uykularını kaçırmak için yeterliydi.

Matematik ve mantık.
Yapay zeka teknolojisinin temelinde yükseldiği iki değerli kavram ve bilimsel alan.
Bu alandaki gelişmeler ve tartışmalar yapay zeka teknolojisinin gelişimine katkı sağlayıp, onun ilerlemesini hızlandırdılar.
Mantık sözel bir dile sahiptir, matematikse sayısal.
Örneğin şöyle bir mantık önermesini düşünelim.
Gri kediler tırmalamaz.
Prenses gri bir kedidir.
O zaman Prens tırmalamaz.
Peki bunu matematiksel olarak nasıl yazabiliriz?
Gri ve kedi iki ayrı öbektir.
Gri dediğimizde aklımıza birçok şey gelir.
Kedi dediğimizde de.
Gri kedi ve kedi dediğimizde öyle bir sayısal dil bulmalıyız ki sonuç doğru çıksın.
Burada devreye İngiliz matematikçi Boole giriyor.
Bu isim mantıkla cebiri evlendirmekle kalmamış, yapay zeka teknolojisine giden yolda, bilgisayar teknolojilerinin temeli olan 1 ve 0 sistemini kurmuştur.
Kedi.kedi ya da gri.gri çarpımında sonucun doğru çıkması için doğru sayılar nelerdir.
Yani x.x dediğimizde sonucun yine x çıkması için hangi sayıları kullanmalıyız diye soruyor kendisine.
Cevap basit.
0 ve 1.
Çünkü sadece bu iki sayının karesi kendisini veriyor.
Bu sayede bilgisayar mantığının temel dili olan 1 ve 0 devreye giriyor.
Her ne kadar birçok önemli isim gibi talihsizlikler yaşayan, vatanında hak ettiği değeri göremese ve trajik şekilde ölse de Boole bugünkü teknolojilerin temelini atan isim olarak anılıyor.

Sadece bu isimler değil: Gottlob Frege, David Hillbert, Kurt Gödel de bu anlamda öok önemli isimler.

# Bitmeyen Hikaye: Yapay Zekalar ve Evrenin Ele Geçirilişi
Büyük yönetmen Kubrick'in Yapay Zeka filmini izlemişsinizdir.
İzlemediyseniz de bence hemen izlemelisiniz.
Dünyada teknoloji çok ilerlemiş, arabalar gelişmiş, robotlar insanların en büyük yardımcısı halini almıştır.
Robot üreten bir firmada çalışan erkek başrolün oğlu ölümle pençeleşmekte bir kuvözde yaşama tutunmaya çalışmaktadır.
Anne çaresizdir.
Adamın çalıştığı firma ilk erkek çocuk sayborgünü geliştirir.
Aile bu sayborgü evlat edinir.
Çocuk anneye bağlanır, anne çocuğa.
Ama daha sonra ailenin insan çocuğu bir mucize sonucu sapasağlam ayağa kalkar ve iki çocuk anne için mücadeleye girişir.
Film genel olarak bu izlekte ve temada ilerler.
İzlediğimiz en insani ve ruha dokunan yapay zeka filmlerinden biridir bu.
Arkasında çok önemli soruları ve tartışmaları barındırır.

Ne oldu da bizler bir anda robotların egemen olacağı bir gelecek korkusuna kapıldık?
Aslında cevabı çok basit, medyanın korku pompalamasıyla.
Korku insanın en temel hayatta kalma duygularından biri.
Korku oluştuğu vakit her şey flulaşır ve tek bir şeye odaklanırsınız.
İçinde bulunduğunuz durum gerçek mi değil mi sormazsınız.
Bir an önce tehditten kaçmalısınızdır.
Boston Dynamics'in robotları, ilk vatandaşlık verilen Sophia ve daha nicesi.
Büyük spekülasyon büyük ekonomi şaşalı korkular çağı.

Gelin önce bugünkü teknolojiyi muhtaç olduğumuz bir dehaya uğrayalım.
Hepimizin adını bir şekilde duyduğu bir büyük isme.
Alan Turing.
İkinci Dünya Savaşı'nın bitmesinde Nazilerin gizli yazışmalarını çözmeye yarayan bilgisayar sisteminin çok büyük öenmi var.
Bu sistemin yaratıcısı Turing.
Ama sadece bunun değil.
Eskiden telefon sadece telefon, kamera sadece kamerayken hepsinin tek bir cihazda birleşmesini sağlayan kişi de Turing.
Onun geliştirdiği sistem sayesinde bugünkü teknolojiye sahibiz.
Turing geliştirdiği matematik sistemiyle birlikte bir makineye verdiğiniz bilgiden doğru çıktı almanızı sağlayan sistemi yarattı.
Semboller silsilesi altında aslında insan zihnine benzer bir yapı geliştirdi.
Birden çok bilginin olduğu sisteme sorunuzu soruyordunuz ve o size sorduğunuz sorunun karşılık geldiği sembole göre cevap veriyordu.

Bu sistemle birlikte Turing tek bir aletin birden çok işi yapabileceğini keşfetti ve bize bugün kullandığımız teknolojilerin gelişmesi için uygun temeli atmış oldu.
Aynı zamanda bugün kullanılan yapay zekaların bilinç kazanıp kazanmadığını anlamamızı sağlayan Turing Testi de onun adıyla anılıyor.
Bu sistemle birlikte TUring tek bir aletin birden çok işi yapabileceğini keşfetti ve bize bugün kullandığımız teknolojilerin gelişmesi için uygun temeli atmış oldu.
Aynı zamanda bugün kullanılan yapay zekaların bilinç kazanıp kazanmadığını anlamamızı sağlayan Turing Testi de onun adıyla anılıyor.

Yapay zekaların temel amacı aslında insanın zihinsel, bedensel vb. yapabildiği tüm işleri daha kısa sürede ve etkin bir biçimde yapmasını sağlamak.
Bu optimal çıktı bulma arzusu yeni bir arzu değil sadece içinde yaşadığımız zamanın bir sonucu.
Olanlar tarih şeridine uygun bir hızda ilerliyor.
Yapay zeka baharı henüz kış olmadı ama mevsimler çok geçişken değil mi?

# Ben Gamlı Hazan Sense Bahar
2000'lere gelene kadar yapay zeka araştırmaları ve çalışmaları belli bir seviyenin altında devam ediyor.
Geliştirilen sistemler gerekli verinin sağlanması birçok açıdan zor olduğu için alınamıyor ve sistemler eğitilip geliştirilemiyor.
Sonra ne oluyorsa oluyor ve 2008 yılıyla birlikte sosyal medya siteleri insanların gündemine giriyor.
Bir anda kullanım patlaması yaşıyorlar.
İnsanlar akın akın sosyal medya hesapları oluşturuyorlar.
Hesaplarında konum, görsel, metin yapay zekalarının ihtiyacı olan ne kadar veri varsa paylaşıyorlar ve artık o günden sonra yapay zeka teknolojisi için bahar dönemi başlıyor.

Yapay zeka teknolojileri için uzun yıllardır zaten süren çalışmalar vardı.
Bu çalışmalar çeşitli veri beslemelerinden yoksundu sadece.
Çünkü kimden ne karşılığı bu verileri alabileceğiniz büyük bir sorundu.
Aslında bu dönemler yapay zeka teknolojilerinin gamlı hazan dönemleri.
Büyük bir atılımın gerçekleşemediği yıllar.
Yapay zeka bir anda hayatımıza girmedi, o hep vardı.
Sadece birilerinin onu sulayıp büyütmesi lazımdı.
Onu da bizler yaptık.
Yapay zekalarının ihtiyaç duyduğu veriyi, uygulamaların bizim her şeyimize ulaşmasına izin vererek o suyu ve gübreyi onlara sağladık.

Yapay zeka teknolojilerinin bir anda patlamasının nedenini anladıktan sonra arkasındaki sisteme bakmamız gerekiyor.
Nedir bu sistem?
Adına makine öğrenmesi, derin öğrenme dedikleri yapay sinir ağlarıyla birbirine bezeli bu sistem tam olarak nasıl çalışıyor?

İnsan beyninin çalışma şeklini az çok hepimiz biliyoruz.
Az çok diyorum çünkü kimse beynin nasıl çalıştığını tam olarak bilemiyor.
Büyük muammalar içeren bir yapı beyin.
Ama bildiklerimiz bile bizi büyülemeye ve gündelik hayata dair çok önemli adımlar atmamıza yarıyor.
Yapay sinir ağlarının beyinden farklı insanlar tarafından geliştirilmiş olması.
Bundan dolayı çok daha doğrudan çalışan bir sistemi var.
Sisteme verdiği her bilginin bir işareti var.
Ama aynı işarete sahip birden çok veri giriyor sisteme.
O zaman o verinin ne olduğunu diğerlerinden ayırt edebilecek bir de bir ağırlık atamanız gerekiyor.
Örneğin bir fotoğraf yüklediniz diyelim.
Bu fotoğrafta kimin kim olduğunu sistem ağırlıklardan biliyor.
Her ikisinin de ağırlığı birbirinden farklı.
Ağırlıkları sistem zamanla kendisi öğrenir.
Bunun için sisteme çok fazla veri vermemiz ve hangisinin hangisi olduğunu öğretmemiz gerekir.
Sistem bunu öğrendikten sonra fotoğraf karesinde kimin kim olduğunu tanır.
İşte yapay zeka baharının olmasının sağlayan şey dünyanın her yerinden insanların fotoğraflarını sisteme girmesidir.
Sİstem belli bir süre sonra herkese bir ağırlık atayabilmiştir çünkü sizde olmasa da sizin adınıza sisteme binlerce veri girilmiştir.
Derin öğrenme dediğimiz sistemse yukarıda bahsettiğimiz üçlü veri işleme setinin daha çok katmanlı hali.
Girilen verilerin birçok açıdan değerlendirilmesi ve sistem tarafından öğrenilmesi işi.

Yapay zekadan korkuyoruz çünkü ondan korkmamız söyleniyor.
Onun büyümesinde gerekli olan verileri ona biz veriyoruz çünkü eğlenmemiz için bunun böyle olması gerektiği söyleniyor.
Kendi elimizde var ettiğimiz bir şeyden korkuyoruz ama ne gariptir ki varoluşunu biz yönlendirmiyoruz.
Sanırım biraz bilinç gerekiyor.
Bunun için de bu kitabın sayfalarında biraz kaybolmak gerekiyor galiba.

# "Sen de mi şair oldun?" Yapay zeka teknolojisi ne yapabilir ne yapamaz?
Hepimizin temel sorusudur.
Yapay zekalar aşık olabilir mi?
Hissedebilir mi?
Şiir yazabilir mi?
Bütün bu sorulara evet ya da hayır demek zor.
Çünkü her biri sorduğumuz sorulardaki ana kavram ve duygulara cevap verene göre değişebilir.

"Yapay zeka şiir yazabilir mi?" den başlayalım.
Hem evet, hem hayır.
Yapay zeka ona verdiğimiz veriler üzerinden şiir yazmayı öğrenebilir ama ortaya çıkardığı çıktıya şiir diyebilir miyiz orası muamma.
Zira şiirin ve iyi şiirin ne olduğunun tam bir sınırı yok.
Posta şiiri kalitesinde şiir yazan bir yapay zekamız var bugün ama daha ilerisine geçip, var olan şiirlerin üzerinde estetik, akustik ve ritimsel değerde bir şiir ortaya çıkaramadı henüz.
Ortaya çıkan çıktıların yorumcularına göre sonuç değişecektir.
Elbette mühendisleri sonuçtan sonra mutlu olacaktır ama edebiyatçılar ve sanat aşıkları olacak mıdır, bilemiyoruz.

Aynı şekilde aşık olma, acı duyma, hissetme meseleleri de tartışmalı meseleler.
Yapay zekalar her şeyi taklit edebilir.
Buna dair elimizde sağlam kanıtlar var ama taklit ettiği şeylerin her biri somut işler.
İçeriden, hormonların ve sinirlerin etkisiyle gerçekleşen bir süreçten yapay zekanın taklit yeteneği kurtulabilir mi bunu bilmiyoruz.
Yapay zekanın aşık olması, bizim anladığımız anlamda mümkün değil, acı duyması da.
Ama yapay zekanın aşık olma durumlarını yeniden tanımlarsak neden olmasın?

Yapay zekaların şimdiye kadar ortaya koyduğu başarılar daha temel ve teknik işlerde kendini gösteriyor.
Alpha Go oyununda rakibini yenmiş olabilir ama ALpha Go tamamen teknik temelli bir oyun.
Ama insan faktörünün, insan dışında belirleyici, ölçemediğimiz diğer bilinmezler içinde henüz yapay zekanın bir başarısından söz etmek zor.
Yani insanın yaratıcılığının, dehasının, öngörüsünün, altıncı hissinin ve daha birçok şeyin, bahtın, şansın ve şanssızlığın devreye gireceği durumlarda ne tepki vereceği ne yapacağı henüz bilinmiyor.
Yapay zekaların temel hareket kuralını Asimov'un üç robot kuralı oluşturuyor.
Yarın bu kural değişebilir ya da bu kural çerçevesinde işlemeye devam edebilir.

Bugün bildiğimiz tek şey yapay zekanın bir bahar dönemi yaşadığı.
Ama yarın ne olacağını bilmiyoruz.
Tekrar bir hazan yaşarsa ne olacak bunun cevabı yok.
Bir yerden sonra da var olan teoplumsal yapının değişime nasıl tepki vereceği.
Evet yapay zeka her şeyi ele geçirse bile insanların tepkilerinden nasıl kaçınacak, buna dair toplumsal, siyasal, ekonomik düzenlemeler henüz yapılmış değil.

# Son
Yapay zeka son zamanların en tartışmalı ve merak uyandıran konusu.
Kimisi korkuyor kimisi bir cennet tahayyül ediyor.
Ne olacak bilmiyoruz ama yapay zeka tarihinin yeni olmadığını biliyoruz.
Tıpkı insanlık tarihi gibi.
Yapay zekanın neye evrileceğine ve ne olacağına karar verecek olan bizleriz.
Bizim kararlarımız isteklerimiz sonucu bir gelecek çıkacak ortaya.
Bunun için ypay zeka üzerine eğilmek, çabalamak gerekiyor.
