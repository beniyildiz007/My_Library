# Yali'nin Sorusu
Modern tarih fetihle, birkaç yüz İspanyol fatihinin, yerli halkı yok etmesi ve dünyayı fethetmesiyle basşlamıştır.
Avrupalılar, o zamandan beri askeri güç, ölümcül mikropar ve gelişmiş teknolojileri ile dünyaya egemen olmaya devam ettiler.
Peki ilk girişimde, bu kişileri başarıya ulaştıran faktörler ne olmuştu?
Bu başarı nasıl gelmişti?

Tüm bu soruların cevaplarını bulmaya çalışan Jared diamond, araştırmasına Papua Yeni Gine'nin yağmur ormanlarında başladı.
Araştırmaya buradan başlamasının nedeni, burada en az kırk bin yıldır insanların yaşamasıydı.
Yeni Gineliler, belki de dünyanın en renkli ve en kolay uyum sağlayabilen insanlarıydı.
Peki neden diğer medeniyetlerden geri kalmışlardı?
Bu sorunun çok daha basit bir halini, otuz yıl önce Jared Diamond sahilde dolaşırken, Yali adında bir yerli siyasetçi ona sormuştu.
Şöyle demişti Yali: "beyaz adamın bu kadar çok kargosu varken, neden biz Yeni Ginelilerin bu kadar az?"

Yeni Gineliler kargo kelimesini, ülkelerine ilk defa batılılar tarafından getirilen eşyaları anlatmak için kullanıyorlardı.
Bu eşyalara kutsal gözüyle bakıyorlardı.
Diamond sorunun üzerine biraz düşününce, aslında basit gözüken bu sorunun göründüğünden çok daha zor ve karmaşık olduğunu anlamıştı.
Batılılara göre, bu farkın sebebi ırktı.

Onlar güçlerini ırklarından aldıklarına inanıyorlardı.
Fakat ırk üzerine araştırmalar yapan Diamond'a göre, bu anlamsızdı.
Peki neden bazı toplumlar bazılarından çok daha hızlı gelişmişti?
Yunanlılar, Mayalar, Romalılar nasıl bu kadar gelişmiş medeniyetler kurmuşlardı?
Tüm bu büyük medeniyetlerin bazı ortak noktaları vardı.
Gelişmiş teknoloji, büyük nüfus ve iyi düzenlenmiş bir iş gücü.
Eğer bunların nasıl ortaya çıktığı anlaşılırsa, tarihin akışı içinde bazı toplulukların neden diğerlerinden daha hızlı geliştiği anlaşılabilir.

İşte bu noktada, Diamond'ın herkesin eşit şartlarda yaşadığı bir zaman dilimi seçmesi gerekliydi.
Bu nedenle, odağını 13.000 yıl önceye çevirdi.
Son Buzul Çağı'nın tahrip edici etkilerinin yeni bittiği döneme.
O dönemde dünya daha sıcak ve nemli hale geliyordu.
İnsanlığın geliştiği bölgelerden biri Orta Doğu'ydu.
13.000 yıl önce, daha çok ormana, ağaca ve bitkiye sahip olan Orta Doğu, bugün olduğundan çok daha az kuraktı.

Burada yaşayan insanlar, o dönem dünyadaki diğer tüm insanlar gibi yaşıyorlardı; yani gezici küçük gruplar halindeki avcı-toplayıcılar olarak.
Avlayacak hayvan ya da toplayacak yiyecek buldukları yerlere barınaklar kuruyorlardı.
Bu barınaklarda haftalarca ya da aylarca kalırlardı.
Fakat mevsimler değiştikçe ve hayvanlar göç ettikçe yeni yiyecek kaynakları aramak için harekete geçiyorlardı.

# Yiyecek Üretimine Geçiş
Bir hayvanı yakalamak için çeviklik, yetenek, zekâ ve ansiklopedik bilgi dağarcığı gereklidir.
İyi bir avcı olmanız için zeki olmanız gerekir.
Fakat avcılığın temel sorunu, asla verimli bir yol bulunmamasıdır.
Her hayvanı takip etmek zaman alır.
Bu nedenle de geleneksel toplumlar, genellikle toplayıcılığa ağırlık vermişlerdir.
Orta Doğu'da toplamak için çok farklı bitki türleri vardı.
Ağaçların arasında yabani olarak yetişen iki tahıl vardı: arpa ve buğday.
Bu iki besleyici tahıl, insanlığı medeniyete götüren yola sokacaktı.

Bundan 12.500 yıl önce, dünyanın iklimi çok değişken bir hal aldı.
Küresel sıcaklık düştü ve "Buzul Çağı" koşulları tekrar başladı.
Bu da hayvan sürülerinin ölmesine ve kuraklığın başlamasına yol açtı.
Bu kuraklık, yaklaşık bin yıl kadar sürdü.
Tüm bu koşullara rağmen, insanlar hayata tutunmayı başardı ve hatta daha da gelişti.
Orta Doğu'da yaşanan kuraklığın bir noktasında, insanlar kendi yiyeceklerini yetiştirmeye başladılar.
Gezici bir yaşam sürdürmek artık pek mümkün olmayınca, su kaynaklarına yakın yerlere yerleştiler ve çevrelerinde yeni arpa ve buğday tarlaları oluşturdular.
Bunları, köylerine yakın alanlarda yetiştirmeye başladılar.
Bu, dünyada bir ilkti.

İnsanlar çiftçiliğe başlayarak döngüye müdahale ettiler.
Kendilerine en fazla yarar sağlayacak bitkileri seçip yetiştirerek doğayı kontrol etmeye başladılar.
Tarıma geçiş insanlık tarihinde çok önemli dönüm noktalarından birisiydi.
Avcı-toplayıcı olarak kalan insanlar, dünyanın hiçbir yerinde çiftçiler kadar yiyecek üretemediler.
Hep dezavantajlı olarak kaldılar.

O dönem, dünyada birbirinden bağımsız olarak tarımı geliştiren sadece birkaç bölge bulunmaktaydı.
Orta Doğu'dan kısa bir süre sonra, Çin yüksek verimli diğer bir tahıl olan pirinç yetiştirmeye başladı.
Amerika'da da tarım yapılan bölgeler ortaya çıktı; burada mısır, kabak ve baklagiller yetiştiriliyordu.
Daha sonra, Afrika'da insanlar süpürgedarısı, akdarı ve yer elması yetiştirdiler ve tarımın görüldüğü yerlerin çoğunda, tarımla birlikte medeniyet de aynı doğrultuda gelişti.

Sadece tek bir istisna vardı: Yeni Gine...
Arkeologlar Yeni Gine'deki insanların da yaklaşık 10.000 yıldır (Orta Doğu'daki insanlarla hemen hemen aynı süredir) tarım yaptıklarını düşünüyor.
Fakat bu insanlar, aynı zaman dilimlerinde çiftçilik yapmaya başladılarsa neden Orta Doğu'daki, Çin'deki ya da Orta Amerika'daki insanlar gibi medeniyete doğru hızla yol almadılar?
Neden üretir duruma gelmediler?

Çünkü; Yeni Gine'de taro yetiştiriliyordu.
Taro, yetiştirilmesi oldukça zahmetli bir üründü.
Ayrıca çabuk bozuluyordu ve protein açısından son derece fakirdi.
Bu bölgede yaşayan insanlar, protein açısından o kadar yetersiz kalıyorlardı ki; zaman zaman dev örümcekleri yemek zorunda kalıyorlardı.
Yani tüm bunların neticesinde şu sonuç ortaya çıkıyordu: tarım eşitsizliklerin ortaya çıkması açısından önemli bir nedendi.
Fakat; en az tarım kadar, yapılan tarımın türü de önemliydi.
Peki sadece bitkiler, insanlık tarihinde bu kadar belirleyici bir rol oynayabilir miydi?
Yoksa işin içinde başka şeyler de mi vardı?

# Hayvanların Evcilleştirilmesi
Yaklaşık dokuz bin yıl önce insanlar, hayvanların hareketlerini, beslenmelerini ve üremelerini de kontrol etmeye başladığı bir sürece girdi.
Bu durum birçok önemli avantaja sahipti.
İnsanlar böylece, ava çıkmak ve avlanma esnasında yaşanan mevsimsel değişikliklere maruz kalmak yerine, yaşadığı yere yakın, yıl boyunca kullanabileceği canlı ve güvenilir bir et kaynağına sahip oldular.
Hayvanlar, etin yanı sıra, devamlı bir protein kaynağı sağlayan süte de sahipti.
Kılları ve derileri de sıcak tutan giysiler yapmak için kullanılabiliyordu.
Hayvanlar, hasat döneminden sonra, bitkilerden arda kalanları yiyebilmeleri için tarlaya otlamaya çıkarılıyordu.
Bunun karşılığında hayvan dışkısı ekinlere gübre sağlamak için de kullanılabiliyordu.
Bütün bu döngü hem hayvanlar hem bitkiler hem de insanlar için yararlı görünüyordu.

Aynı zamanda, endüstri devriminden önce, yük hayvanları yeryüzündeki en güçlü makinelerdi.
Bir sabana bağlanmış bir at ya da bir öküz, tarlanın verimliliğini arttırıyor ve daha fazla insanın beslenmesini sağlıyordu.
Yeni Gine'de ve dünyanın birçok yerinde saban hiç kullanılamadı.
Çünkü; Yeni Gine'deki tek evcil büyükbaş hayvan domuzdu.
Domuzun ne kas gücünden yararlanılabiliyordu ne de insanlara süt, yün, deri ve post sağlıyordu.

Karada yaşanan ve 45 kilodan ağır olan 148 farklı yabani otobur hayvan vardır.
Fakat bu 148 hayvandan, başarılı şekilde yetiştirilenlerin sayısı sadece 14'tür.
Bunlar; keçi, koyun, domuz, inek, at, eşek, çift hörgüçlü deve, su sığırı, lama, ren geyiği, yak, yaban sığırıdır.
Yani, on bin yıl süren evcilleştirme çalışması sonucunda, sadece 14 hayvan evcilleştirilebilmiştir.
Peki, bu hayvanların ataları nereden gelmiştir?
Tahmin edebileceğinizü zere, hiçbiri Yeni Gine'den ya da Avustralya'dan gelmemişti.
Güney Amerika'da bu büyük memelilerden sadece bir tanesinin atası bulunuyordu; lama.
Diğer on üçünün tamamı Asya, Avrupa ya da Kuzey Afrika'daydı.
Bunların içinden dört tanesi; inek, domuz, koyun ve keçi Orta Doğu'nun yerel hayvanlarıydı.
Dünyadaki en iyi ekinlere sahip olan bölge, aynı zamanda en iyi hayvanların da anavatanıydı.

Tüm bunlara rağmen Orta Doğu, yani "Bereketli Hilal" zamanla etkinliğini yitirdi.
Gezegen üzerindeki en besleyici ekinlere sahip olmasına rağmen, buranın iklimi çok kuraktı ve ekolojisi sürekli tarımı kaldırabilecek durumda değildi.
İnsanlar çevreyi sürekli tahrip ediyordu.
Su kaynakları aşırı kullanılmıştı.
Ağaçlar kesilmişti ve "Bereketli Hilal" zamanla, az ağacın olduğu, otların olmadığı, suyun kısıtlı olduğu bir coğrafyaya dönüşmüştü.
Topraklar işlenemeyince insanlar göç etmek zorunda kaldı.
Ve böylece, buğday, arpa, koyun, keçi, inek ve domuz Bereketli Hilal'den, onunla aynı enleme sahip olan yerlere dağılmaya başladı.
Doğuya doğru Hindistan'a, batıya doğru Kuzey Afrika'ya ve Avrupa'ya yayıldı.
Bu gelişmeler sonrası, önce Mısır'da, sonrasında Avrupa'da bir medeniyet patlaması yaşandı.

Yali'nin, "beyaz adamın bu kadar çok kargosu varken, neden biz Yeni Ginelilerin bu kadar az kargosu var?" sorusunun cevabı da işte tam burada gizliydi.
Yali'nin halkının modern teknolojiyi geliştirememesinin nedeni yetenek eksikliği değildi.
Bunun nedeni tamamen, coğrafik dezavantajlardı.

# Cajamarca Çatışması ve Fetihlerin Tarihsel Önemi
1532 yılının Kasım ayı, Yeni Dünya ile Eski Dünya'nın kapışmasına sahne oldu.
168 İspanyol, Peru'nun dağlık alanında yer alan İnka İmparatorluğu'na saldırdı ve kısa sürede 7.000 insanı katlederek imparatorluğu ele geçirirlerç
İşin ilginç yanı, bu kapışma esnasında tek bir İspanyol'un bile ölmemesiydi.
Peki Eski Dünya ile Yeni Dünya arasındaki bu güç farkı nasıl oluşmuştu?
İspanyol fetihlerinin başında yer alan ve çocukluğunu domuz çobanlığı ile geçiren Pizarro ve adamlarına bu gücü veren neydi?

Pizarro'nun adamlarının hiçbiri profesyonel değildi.
Hepsi maceraperest ve paralı askerdi.
Buna rağmen, zamanının son teknoloji silahlarına ve atlara sahiplerdi.
İnkalılar daha önce hiç beyaz adam görmemişti.
Onlardan bir zarar geleceğini düşünmemişlerdi.
Ayrıca ata binen insan da görmemişlerdi ve atlara hükmeden bu insanlar onlara yarı insan, yarı Tanrı gibi güzkmekteydi.
İspanyollar'ın gelişi, İnka İmparatoru Atahualpa'ya habercileri tarafından iletildi.
İnkalılar, Atahualpa'ya yaşayan bir Tanrı olarak, güneşin oğlu olarak saygı duyuyordu.
O esnada Atahualpa, yeni kazandığı askeri zaferler için minnetini sunmak amacıyla Cajamarca'da dini bir inzivadaydı.
Haberi duyduğunda İspanyolları öldürmeme yolunu seçti.
Onlara aralarına katılmaları için haber yolladı.
Onların Tanrı olmadıklarını biliyordu.
İspanyollar'ın Cajamarca'ya gelmesini ve tuzağa düşmesini istiyordu.
Onlara hediyeler göndererek ve gelmelerini rica ederek bir tür psikolojik oyun oynadı.

15 Kasım 1532'de, Pizarro'nun maceraperestleri Cajamarca Vadisi'ne geldi.
Onlara, Atahualpa'nın onları beklediği söylendi.
İspanyol fatihler oraya ulaştıklarında kendilerini ürküten bir manzarayla karşılaşmıştı.
Tam 80.000 kişilik bir ordu karşılarındaydı.
Kendileri ise sadece 168 kişiydi.
Pizarro en iyi atlılarını seçti.
Onları,Yüzbaşı de Soto ile birlikte İnka kampının kalbine gönderdi.

Atahualpa'nın kamptan zarar görmeden geçmelerine izin vermesi ve onlarla buluşmaya razı olması üzerine kumar oynuyordu.
Soto odaya girdiğinde, Atahualpa onun varlığına bir tepki göstermedi.
At ile göz göze geldiğinde, atın üzerinde bir etkisi olmadığını gösterecek şekilde sakin durdu.
Kısa bir sessizliğin üstüne Atahualpa'nın çıkışı geldi.
Onlara, "yaptıklarınızın cezasını çekme zamanınız geldi" demişti.
Soto kampa korku içinde döndü.
İspanyol fatihleri kamplarını Cajamarca Şehri'nde kurmuşlardı.
O geceyi büyük bir korku ile geçirdiler.
Sonlarının geldiğini düşünüyorlardı.

Pizarro ve adamları, o gece bir fikir alışverişinde bulundular.
Bazıları tedbirli olup beklemek gerektiğini düşünse de Pizarro beklenmedik bir saldırı yapma konusunda ısrarcıydı.
Bu geçmişte başarılı olmuş bir taktikti.
Pizarro, Peru'ya gitmeden 12 yıl önce, bir başka İspanyol fatihi olan Hernan Cortez Meksika'ya gitmiş ve Aztekler ile karşılaşmıştı.

Ülkeyi Aztek liderini kaçırarak ve sonrasında oluşan kaostan yararlanarak fethetmişti.
Cortez'in hikayesi daha sonra kitap olarak yayınlandı ve her fatih adayı için bir el kitabı oldu.
Pizarro da uygulayacağı stratejiye karar verirken, büyük olasılıkla Cortez'in tecrübelerinden faydalanmıştı.
Atahualpa ise okuma-yazma bilmiyordu.
Tüm bildikleri, başkaları tarafından aktarılan sözel bilgilerdi.
Okur-yazarlığın önemi ortaya çıkıyordu.

# Tropik Bölgelerde Yaşam
Afrika insanlığın doğduğu yer, atalarımızın ilk adımlarını attığı yer sayılmaktadır.
Afrika'nın büyük bir tropiak medeniyete ev sahipliği yapmış olduğu ise yeni ortaya çıkmıştır.
Bu kıtayı, yüzyıllar boyunca şehirler ve krallıklar kaplamıştı.
Ama sonra birden kayboldular.
Bu nasıl olmuştu?

İlk Avrupalı yerleşimciler Güney Afrika'ya 1600'lerin ortalarında geldiler.
Kıtanın güney ucundaki Ümit Burnu'ndan karaya çıktılar.
Çiftlikler kurdular; buğday ve arpa ektiler, sığır ve koyun güttüler ve çabucak bu yeni kıtaya yerleştiler.
Ümit Burnu ve Avrupa aynı enlemde veya ekvatordan aynı uzaklıkta yer almaktaydı.
Bu nedenle, bu iki bölgede, sıcaklık ve iklim neredeyse tamamen aynıydı.
Bu Avrupalıların bu bölgede rahatça gelişmesini sağladı.
Avrupalıların gelişiyle beraber, yerel insanlar kendi kıtalarından sürüldüler ve fethin yıkıcı bir yüzüyle de karşılaştılar.
İnsanlık tarihinin en büyüklerinden biri olan bir güçle, yani mikroplarla.
Çiftçilikleri ve mikroplarıyla, Avrupalılar Afrika'nın güneyinde kendilerine sağlam bir yer edindiler.

Sonrasında genişlemeye önem verdiler.
1830'larda, Voerttekker adı verilen binlerce Hollandalı çiftçi, aileleri ile beraber at arabalarına binerek yerleşmek için yeni topraklar bulmak amacıyla Ümit Burnu'ndan ayrıldı.
1838 yılında, Hollandalı yerleşimciler Ümit Burnu'nda 800 mil içeriye ulaşmışlardı.
Fakat burada güçlü bir ordu ile karşılaştılar.
Karanlıkta, Zulular'dan ani bir baskın yediler ve tüfeklerini ateşlemeye bile vakit bulamadan yaklaşık 300 yerleşimci öldürüldü.

Bunun üzerinde Voerttekker'lar hırslanmıştı.
Dağınık haldeki kuvvetlerini, at arabalarından oluşan büyük bir çemberin arkasına topladılar ve savaşa hazırlandılar.
O yılın sonlarında, bir şafak vakti, yaklaşık 10.000 Zulu, kendilerinden sayıca çok daha az olan yerleşimcileri yok etmek için saldırdı.
Fakat bu sefer durum farklıydı.
Voerttekker'lar tüfeklerini ustaca ve stratejik şekilde kullandı ve kısa sürede 3.000-3.500 Zulu'yu öldürdü.
Kendilerinde ise sadece 3 yaralı vardı.
Tüfek, mikrop ve çelik yine üstün gelmişti.
Sonrasında, Voerttekker'lar ilerlemeye devam ettiler.
Zulular gibi başka kabilelerle de karşılaşsalar da onları da alt etmeyi bildiler.
Kabileleri ardı ardına yenip istedikleri yere yerleştiler.
Toprağı ekip biçmeye başladılar.
Afrika'da refah içinde yaşayacaklarına emindiler.
Fakat hesaba katmadıkları bir düşman ortaya çıktı: "Coğrafya".

# Coğrafyanın ve Mikropların Tarihsel Süreçte Önemi
O zamana kadar en büyük avantajları olan coğrafya, artık düşmanlarıydı.
Ekinleri büyümeyi reddediyordu; ayakkabıları çamurda parçalanıyordu, hayvanları ölüyordu.
Öküzler çekiş hayvanı, atlar askeri hayvan olarak kullanılıyordu.
Fakat şu an, hepsi tek tek ölüyordu.
Afrika yerlileri çevrelerinde sağlıklı bir şekilde çiftçilik yaparken ve sığırlarını güderken, kendileri korkunç ateşler içinde hasta düşüyorlardı.
Bu nasıl mümkün olmuştu?

Avrupalıların ekinler, Ümit Burnu bölgesinde iyi geliştiler.
Çünkü benzer bir enlemde bulunan Ümit Burnu, Avrupa'nın kopyası gibiydi.
Fakat yerleşimciler, Afrika'nın içlerine doğru ilerledikçe Ekvatora yaklaşıyorlardı.
Yaklaşık 23 derece güneyde, limpopo Nehri'nin yakınlarında, Oğlak Dönencesi olarak bilinen önemli bir coğrafi sınırı geçtiler.
Tanıdık Avrupa iklimini arkalarında bırakmışlardı ve tamamen farklı bir dünyaya adım atıyorlardı.

Tropikal bölgeye girmişlerdi.
Buğday ve arpa bu bölgeye uygun değildi.
Avrupalı yerleşimcileri ve hayvanlarını öldüren hastalıkların çoğu tropik dünyaya özgü hastalıklardı.
Avrupalılar, daha önce bu hastalıklarla hiç karşılaşmamışlardı ve bağışıklıkları yoktu.
Bu durum, fetih gidişatının tersine dönmesi demekti.
Yeni Dünya'da mikroplar, yerli insanları öldüren Avrupalıların silahıydı.
Burada ise; Avrupalıları öldüren, Avrupalıların daha önce maruz kalmadığı yerli mikroplardı.
Her şey tersine dönmüştü.

Çiçek hastalığı virüsü, sığırdan insana ilk defa yüzyıllar önce geçti ve uzmanlar bu virüsün ilk olarak tropik Afrika'da ortaya çıkmış olabileceğini düşünüyor.
Afrika'da ortaya çıkmış olabileceğini düşünüyor.
Afrikalılar bu hastalığa aşinaydı.
Fakat iş bununla da sınırlı kalmadı.
Afrikalılar, birçok Avrupalının ölümüne neden olan sıtmaya karşı da antikorlar geliştirdiler.
Sıtma, sivrisineklerin ürediği nemli ve rutubetli yerlerden uzağa yerleşirlerdi.
Geniş alanlara yayılmış, küçük topluluklar şeklinde yaşayarak, sıtmanın bulaşma olasılığını oldukça azaltıyorlardı.
Fakat Avrupalılar, yerleşimlerini nejirlerin ve göllerin yakınına, sivrsineklerin bol olduğu yerlere kurdular.
Bu nedenle de binlerce Avrupalı öldü.

Avrupalılar Afrika'ya yerleşememişti.
Fakat orada, hala oldukça ilgilerini çeken şeyler vardı.
Büyük miktarda doğal kaynak rezervi, bakır, elmas ve altın...
Başka bir yol bulmak zorundaydılar ve teknolojiye geri döndüler.
Yarım asırdan daha uzun bir süre ve on binlerce kişinin emeğinden sonra, Ümit Burnu'ndan tropik bölgenin merkezine kadar ulaşan ve günümüzde hala kullanılmaya devam eden çelik raylar döşediler.
Bu raylar, günümüzde hala eski görevlerini yerine getirmeyi sürdürüyor.
Trenler, Afrika'nın güney ucundan günümüz Kongo'suna ve Zambiya'sına yolculuk ediyor, tonlarca bakırı ve diğer madeni taşıyor.

Günümüz Zambiya'sına baktığımızda ise; sıtmanın şu an ülkedeki en büyük problem olduğu gözüküyor.
Tropik bölgedeki Afrikalılar bir zamanlar geniş alanlara yayılmış yerlerde yaşıyorlardı.
Bu da sıtmanın yayılımını en aza indiriyordu.
fakat; artık yüksek nüfus yoğunluğuna sahip modern şehirlerde ve kasabalarda yaşıyorlar.
Bu nedenle de uzun yıllardır, sıtmaya ve farklı hastalıklara karşı oluşturdukları bağışıklık artık onları koruyamıyor.
Bu da ülkeye büyük bir ekonomik yük getiriyor.

Uzmanlar, son yarım asırdır Afrika'daki %1'lik büyümeyi tamamen sıtmaya bağlıyorlar.
Malezya ve Singapur şu an, dünyanın en zengin ekonomileri arasında yer alıyor.
Onlar da Afrika ile aynı coğrafyaya ve sağlık sorunlarına sahip olan tropik ülkelerden.
Sıtma sorununu onlar da yaşadılar.
Fakat; her ikisi de çevrelerini çözümleyerek kendilerini dönüştürdüler.
50 yıl önce, bu ülkeler coğrafyanın ve mikropların onların üzerinde oluşturabileceği yükü fark ettiler.
Ortak bir çabaya girişerek, sıtmayı topraklarında neredeyse tamamen sıfırlamayı başardılar.
Malezya ve Singapur'un başarısı bize, coğrafyayı ve tarihi analiz edip anlamanın önemini anlatıyor.

# Sonuç
İnsanlar çiftçiliğe ilk başladıklarında, en iyi ekinler ve hayvanlar küçük bir alanda toplanmıştı ve bu durum, bir grup insana eşsiz bir tarihsel üstünlük verdi.
Avrupalılar silahları ve çeliği mükemmelleştirdiler.
Ölümcül hastalıkları ve mikropları evrimleştirdiler.
Daha sonra bunları kıtaları fethetmek ve servet edinmek için kullandılar.
Coğrafya, tüfekler, mikroplar ve çelik, dünyamızın tarihini şekillendiren en güçlü etkenler olmuştur.
Kıtaların, insanlık tarihinin gidişatını etkileyen çevre özellikleri bakımından farklılık göstermelerinin nedenleri, özetle şu şekildedir:

* Yiyecek üretiminin gerçekleşmeesi, toplumların gelişmesi için çok önemli bir etmendir. Yiyecek üretimi ise, yabani hayvan ve bitki türlerinin evcilleştirmeye uygunluğuyla yakın ilişkilidir. Bu, her kıtada değişiklik göstermektedir. Dolayısıyla, kıtaların yiyecek üretme kapasitesine bağlı olarak gelişim farklılıkları da ortaya çıkmıştır.
* Toplumlar sahip oldukları şeylerin çoğunu, teknolojik yenilikleri ve hatta siyasi kurumları başka toplumlardan almaktadır. Kıta içi yayılma ve göç, gelişmede önemli etkenlerden biri olmuştur. Yayılma ve göçü etkileyen koşullar ise; iklim, coğrafi koşullara bağlı olarak gelişen bitki ve hayvan hareketleri ile çevresel ve coğrafi engellerin varlığıdır.
* Kıtalararası yayılma değişkenlik göstermektedir. Özellikle yarıküreler arası yayılma, aşağı enlemlerde okyanuslar, yukarı enlemlerde sadece avcılık ve toplayıcılığa elverişli bir iklim ve coğrafyayla yalıtılmış olması nedeniyle çok yavaş gerçekleşmiştir.
* Geniş yüzölçümü ve kalabalık nüfus, mucitlerin, yeniliklerin ve birbiriyle yarış halinde olan toplumların çok olması demektir. Ayrıca bu toplumlarda yenilikleri benimseme ve koruma baskısı da fazla olmaktadır. Çünkü; değişime uyum sağlayamayan toplumlar, genellikle yarıştıkları toplumlar tarafından elenir. Kıtalar arasında yüzölçümü ve yarışan toplumlarının sayısı en yüksek olan Avrasya, en düşük olan ise Avustralya idi. Amerika kıtası, geniş yüzölçümüne karşın coğrafya ve çevre koşulları yüzünden parçalanmış durumdaydı.

Tüm bunları toparladığımızda, kitabın temel savını, Diamond'ın kendi cümleleri ile şu şekilde özetleyebiliriz: "tarih, farklı halklar için farklı yönde gelişti. Fakat bu, çevresel farklardan dolayı böyle oldu: biyolojik farklılıklardan dolayı değil..."

# Okurun Yorumu
***Her zaman olduğu gibi, yine bilgi, akıl ve mantık galip geldi.
Atalarımız arasında Dünya'ya adını altın harflerle yazdırmış, çağ kapatıp çağ açmış Fatih Sultan Mehmet Han da var, matbaa'yı şeytan işi olarak görüp gelişimi geciktiren padişahlar da.
Bilgi her zaman galip gelir.
Akıl her zaman üstünlük gösterir.***

***Son olarak şu da bir gerçek ki; bilginin yayılma hızının bu kadar yüksek ve ulaşma derecesinin bu kadar kolay olduğu bir çağda, cehâlet hiç bu kadar cesaret ve özgüven sahibi olmamıştı.***

