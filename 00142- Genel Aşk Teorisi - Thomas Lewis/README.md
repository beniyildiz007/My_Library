Eğer aşık olduysanız aşkın ne denli keyif verici olabildiğini bilirsiniz.
"O kişiyi" bulduğunuzu düşündüğünüz ve her gününüzü onunla geçirmeye başladığınızda hayat size mükemmel görünür.
Fakat ayrıldığınızda ise bütün dünyanız başınıza yıkılır.
Bu neden olur?

Çoğu zaman iyi ve kötü zamanları atlatmak için aşk şarkılarının sözlerine bel bağlarız.
Fakat ya "etkilenmek" bizim düşündüğümüz kadar gizemli değilse?
Ya bilimin ilişkilerimizi daha sağlıklı hale getirebilmek için söyleyeceği birkaç şey varsa?

İşte Thomas Lewis'in Genel Aşk Teorisi'nde bu soruların cevaplarını bulacaksınız.
Deli divane aşık olmanın nasıl bir his olduğunu biliyorsanız işte bu kitap tam da size göre.
Neredeyse evliliğimin üzerinden geçen yedi yılın ardından dahi bu kitap bana eşimle olan ilişkime dair çok şey öğretti.

# Serotonin, eksitosin ve opyatlar beynimizde aşk ve bağlılıktan sorumlu doğal hormonlardır
Hepimiz, bizi ve çevremizi bir araya getiren şeyin kader, aşk tanrısı yahut bir başka gizemli güç olduğuna inanmak isteriz.
Fakat meseleye daha yakından baktığımızda bu fenomeni bilimsel adıyla nörotransmiter olarak açıklayabiliriz.
Bağlılık duygumuz bilhassa serotonin, oksitosin ve opyatlardan kaynaklanmaktadır.

Serotonin depresyon ve endişe hislerini azaltır.
Size yakın birini kaybettiğinizde devreye girerek kendinizi daha iyi hissetmenize yardımcı olur.
Ayrıca size iyi gelmeyen insanlardan kurtulmakta zorlandığınız zmaan yine devreye girer.
Örneğin, antidepresanlar kullanarak serotonin seviyesini artırarak bir insanı kötü bir ilişkiden nihayet çıkabilecek cesarete kavuşturabilirsiniz.

Bağlılık hissetmek için gereken bir diğer nörotransmiter de oksitosindir.
Doğum sırasında üst seviyede salgılanarak anne ve bebeği arasındaki bağın kurulmasını sağlar.
Örneğin iki farklı çayır köpeği türü farklı seviyede oksitosin salgılar.
Az seviyede salgılayan tür eş gözetmeksizin cinsel ilişkiye giriyor ve yavrularıyla çok daha az ilgileniyor.

SOn olarak opyatlara bakalım.
Yanan bir sobaya dokunmanızın ardından beyninizin acı hissinden kurtulmasına yardımcı olan şeyler bu arkadaşlardır.
Fakat yazarlarımız bu arkadaşların aynı zamanda duygusal travmaların iyileşmesine de yardımcı olduklarını söylüyorlar.
Opyatlar ilk etapta bu bağları kurmamıza yardımcı olarak kırılan kalplerimizin onarılmasını sağlarlar.

# Duygusal açıdan yaşadığınız zorluklar yetiştirilme şeklinize bağlı olabilir ve bu sorunları terapi yoluyla aşabilirsiniz
Beyinde, hafızamızın edindiğimiz bilgileri nasıl sınıflandırması gerektiğini gösteren çekim merkezleri oluşturarak birbirine bağlanır.
Tecrübelerimiz, anılarımızı doğrudan şekillendiren bu hayati bileşenleri oluşturur.
Doğduğumuzda beynimiz hiçbir çekim merkezi olmayan beyaz bir sayfa gibidir.
Ebeveynlerimizin bize öğretmesine ihtiyaç duyarız, lakin onlar duygusal açıdan zayıflar ise bu doğrudan bizim hissetme yeteneklerimizi de etkileyebilir.

Örneğin bir bebek yere düştüğü zaman verecekleri tepkiyi görmek için doğrudan anne veya babasına bakar.
Bebek ebeveynlerinin yüzünde bir endişe emaresi gördüğü anda bu tür durumlarda ağlaması gerektiğini öğrenir.
Diğer yandan ebeveynler bu duruma gülerse çocuk da başarısızlıkları karşısnda gülümsemeyi ve hatta kahkaha atmayı öğrenebilir.
Başkalarıyla bir bağ ve ilişki kurma yeteneğimiz ebeveynlerimizden öğrendiklerimize bağlı olduğu için bu deneyimler hayati önem taşır.
Fakat ebeveynlerinizin duygusal problemlerini miras almak ise hiç sağlıklı değildir.
Peki bunu nasıl düzeltiriz?
Psikoterapi yoluyla beynimizi olabildiğince yeniden programlayarak tabii ki.

Çekim merkezleriniz öğrenme yoluyla oluşur.
Bu yüzden bağlı oldukları sinir ağını değiştirerek onları kırabilir ve yeniden şekillendirebiliriz.
Pek çok farklı psikoterapi yöntemi bulunur, fakat hasta limbik revizyonu aldığı sürece duygusal açıdan tekrar sağlığına kavuşabilir.

# Birini sevmek ve aşık olmak arasındaki farka dikkat edin. Bu, ilişkinizi kurtarabilir ve hatta çok daha iyi bir hale getirebilir.
Aşık olduğunuzu çok rahat anlarsınız.
Eşimle ilk tanıştığımızda nasıl hissettiğimi hatırlıyorum.
Dünyada ondan başka hiçbir şey yok gibi görünüyordu.
Notlarım düşmeye başlamıştı ve farkında olmadan hayatımdaki diğer herkesi görmezden gelmeye başlamıştım.
Fakat hiç umursamadım çünkü aşıktım ve her şey harikaydı.
Sevgi dolu ilişkiler kurmak için hayati bir önemi olsa da bunun için gerkeen tek şey aşık olmak değildir.
Kötü bir ayrılık süreci geçiren birisine sorduğunuzda bunun yol açabileceği acıyı rahatça görebilirsiniz.
Bazılarımız esasen partnerinden ziyade aşık olma hissine daha çok aşıktır.
Bu ciddi bir sorundur çünkü "canım cicim ayları" günün birinde bitecektir.
İşte bu yüzden sevmeyi öğrenmeliyiz.

Uzun soluklu sağlıklı ilşkilerin anahtarı çiftin arasındaki duygusal bağın seviyesidir.
Karşılıksız aşk diye bir gerçek olsa da sevgi dolu bir ilişki daima karşılıklıdır.
Olgun bir ilişki, aşık olmanın gerektirdiği o üstünkörü tanışıklık yerine birbirini gerçekten tanımak ve önemsemekten doğar.

# Son
Eğer psikolojiyi seviyorsanız bu kitaba bayılacaksınız.
Bize başka duyguları sevmemizi ve deneyimlememizi sağlayan şeyler hakkında sunduğu fikir ve prensipler oldukça ilgi çekici.
Açık konuşmak gerekirse bu kitap bana ailem ve benim bazı şeyleri niçin hissettiğimiz ve yaptığımıza ilişkin inanılmaz şeyler öğretti.
Eminim kitabı okuduğunuzda siz de benzer şekilde hissedeceksiniz.
