Israrcı ve çalışkan olmanın, bir işi yaparken üstüne daha çok gidip yoğunlaşmanın, bizi başarıya kesin olara kgötüreceği konusunda tüm dünyada genel bir yargı mevcuttur.
Oysa ki; ne zaman vazgeçip vazgeçmeyeceğimiz başarımızda ciddi bir rol oynar.
Öyle anlar gelir, ısrarlı tutumumuz yüzünden kariyerimizde, ilişkilerimizde ısrarımız bizi geriye çekmiş, başarısız olmamıza sebep olmuştur.

# Karşı Konulamaz Pes Etme Hissi
Eğer başarılı bir insansanız, tüm gün olmasa da günün belli zamanlarında pes ediyormuş gibi hissedersiniz.
Engellerle yüz yüze gelmeye de epey alışıksınızdır.
Mesleki, kişisel, sağlık ve diğer engellerle...

Engelleri genellikle aşmayı başarsak da; zaman zaman cesaretimizin kırıldığı da olur.
Pes etmek hep kötülenen, ısrarcılık ise övülen davranışlardır.
Aslında bu konuda dünya çoğunluğu yanılmaktadır.
**Kazananlar hep vazgeçerler, sadece doğru şeyden doğru zamanda vazgeçerler.**
Şunu unutmamak gerekir ki; toplum hep "vazgeçeceğiniz" kanaatindedir.
Organizasyonlar, kurumlar, şirketler tüm hesaplarını bu doğrultuda yapar.
Bu gider deliğinin ki bu kitapta bu gider deliğine "Dip" diyoruz, üzerinden atlamak için vazgeçmek üzere kurulan sistemleri öğrenmek gerekir.
Dİğerlerinden daha fazla çabalar ve bastırmaya devam ederseniz size küçük bir azınlık olan "en iyiler" statüsüne erişme fırsatını bu öğreti verecektir.
Dünyanın en iyisi olmak istiyorsanız; yanlış olandan vaktinde vazgeçmeli, doğru olanı keşfedip onda ısrarcı olmalısınız.
En önemlisi ise ikisinden birini seçmekteki cesaret gösterme konusundaki hünerinizdir.

Hannah Smith, Yüksek Mahkeme'de görev yapan bir yargıçtır.
Onu aynı yıl ABD'de diğer hukuk fakültesi mezunu kırk iki bin kişiden ayıran şey; diğerlerinin en iyi olmanın çok pahalıya mal olacağı konusundaki yanılgıdır.
Hannah zeki, odaklı ve "bırakan" biri olarak farkını ortaya koymuştur.
Hannah Smith; bu noktaya gelene kadar birçok diğer uğraşını bırakmıştır.
Vaktinde bırakmış olduğu diğer ilgi alanları olmasa, alanında bu kadar başarılı olması imkânsız olacaktı.
Ancak bunun tersine, tüm dünyada çok yönlü olmak, her şeyden biraz bilmek övülmeye devam edilmektedir.
Ne güzel ki; bu kitabın okuyucuları; başarılı olmak istedikleri, en iyisi olmak istedikleri şeyler için, en iyisi olamayacakları başka işler yapmaktan vazgeçmeyi artık ertelemeyecekler.

# Fark Yaratan Neden
Ölümcül bir kansere yakalansanız, birçok doktora gidip oyanalnır mısınız yoksa en tepedekine mi gidersiniz?
Tabii ki cevabı herkes için aynıdır.
Fazla fırsatınız varsa onu neden ziyan edeceksiniz?

Diyelim ki yeni bir kenti gezmek için gittiniz.
En iyi restoranında yemek yemeyi, tipik bir restorana tercih edersiniz.
Ekibinize yeni bir çalışan katılacaksa en kalifiyesini istersiniz.
Tabii en iyisini isteyene sadece siz değilsiniz.
Herkes!

Etrafta birçok markanın şişelenmiş suyu vardır.
Hangisini alacağımız üzerine çok fazla düşünmeyiz.
Şampanyalar ve nadir bulunan içkilerde ise aynı şekilde davranmayız.
Bunun sebebi az bulunur olmalırıdır.
Sistem, az bulunurun piyasa değerini yükseltmek üzerine kuruludur.
Sizi işe alacak, sizden bir şeyler satın alacak, sizi tavsiye edecek, size oy verecek kişinin tek bilmek istediği onun için en iyi seçeneğin siz olup olmadığıdır.
"Kitlesel Pazar" artık ölmek üzeredir.
Yeni dünyada tek bir iyi şarkı, tek bir en iyi kahve markası yoktur.
Milyonlarca mikro-pazar ve bu mikro-pazarların da en iyileri vardır.
O halde sizin dünyanız tam olarak en iyinin olduğu yer olmalıdır.
En iyisi olmaya siz değil, tüketici karar verecektir.
İhtiyacı glütensiz soğanlı pide ise, siz de bu işi yapıyorsanız, o mikro-pazarın en iyi ürününü sunmak zorundasınız.
Artık dünyada herkes için en iyisi olma şansız var.
Tüketiciler, kendi dünyalarında, kendi tasvir ve tercihleriyle pazarlarını belirliyor.
Büyüyen piyasada dünya küçülüyor.
Uzmanlık gerektirecek konular artıyor.
Doğru şeyi seçip, doğru yolda yürürseniz en iyisi olmamak için hiçbir sebep yok.
En iyisi olma fikri hoşunuza gitti ise; sizin için bırakmaya başlama sırası gelmiş demektir.

Sonsuzlukla ilgili sorun, çok fazla sonsuzluğun olmasından ileri gelir.
Birçok kişi, sonsuzlukla yüz yüze geldiğinde panikler.
Bazıları en ucuzunu alır ancak; büyük çoğunluk piyasa liderini seçme eğilimindedir.
Sonsuz sayıda iş arayan vardır ve hep var olacaktır.
Tercih edilmenizin ve en iyi olmanızın yolu; liderlik için gösterdiğiniz çaba, uzmanlık ve sizi tercih edenlerin aradığı özgünlüktür.

Yeterince iyi olmayı kendilerine uygun görenler; aynı yerde sabitlenip kalırlar.
Bir doktor, tedavisi uzun süren bir hastasında iyileşme olup olmadığını merak etmiyor ise; yerinde sayıyordur.
Bu insanlar, tkaılıp kalmış insanlardır.
İnsanlar bu davranışta olabileceği gibi, kurum ve organizasyonlar da bu şekilde davranışlar gösterir.
Bu sebeple; yeterince iyi olmayı kendilerine kâfi görenler, en başarılı ve en iyi olma yarışını mutlak suretle kaybederler.

Ortaklık yarışı olduğunu düşünelim; "benden iyisi görünmüyor" yaklaşımı doğru mudur?
Sizden başka kimse sizden daha iyi değil diye kazanacağınızı düşünmek doğru bir strateji midir?
Büyük ve güçlü firmalar, yaptıkları şeylerin yeterince iyi olanlarını sürekli tekrar eder ve çoğunlukla riske girmez.
Kayda değer şekilde bir şeyi geliştirmek için çaba sarf etmezler ve sonunda başarısız olurlar.

# Okullarda Yapılan En Büyük Hata
Eğitim-öğretim hayatımızdaki en önemli hata; okullarda başarının sırrının çok yönlü olması konusundaki ısrarlı davranış kalıbıdır.
Mesela, bir muhasebeciye ihtiyacınız var.
Ne sıklıkla bir muhasebecinin snowboard yapmayı bilmesini istersiniz?
Okullarda çocuklar bir problemi çözmekte zorlandıklarında, onu geçip dikkawtlerini başka bir şeyin üstüne vermelerini tavsiye ederler.
Test kitaplarında, "sorulara göz gezdirin ve cevaplamaya en kolay olandan başlayarak, bilmediklerinizi hızla geçin" diyorlar.
Son derece kötü bir tavsiyede bulundukları ortadadır.
Aslında, dünyadaki en önemli ve başarılı insanlar, zor problemlerle karşılaştıklarında onların üstüne yoğunlaşan insanlardır.
Bilmedikleri sorunlara yoğunlaşarak uzmanlık geliştirirler.
Kolay yolu seçenlerin en iyiler tepesinde oturmaları imkânsızdır.
Zor soruları geçen insanlar çoğunluktadır ve kimse onlara rağbet etmez.

# Vazgeçme Düşüncesi - Eğri 1: Dip
Stratejik vazgeçme başarılı şirketlerin sırrıdır.
Vazgeçmeyi bilmeyenler, başarı için vazgeçmemeyi tek seçenek görenler asla en iyisi olamazlar.
Burada birkaç durumda ortaya çıkan eğrilerden bahsedeceğiz.

### Eğri 1: Dip
Hayatta yapmaya değer her şey "dip" tarafından kontrol edilir.
Tıp fakültesinde okumak istediniz.
Buna herkes sevinir.
Siz de bunun için gayret göstermeye başlarsınız.
İlerleyen süreçte önünüzde organik kimya diye bir ders konulur.
İşte bu dersi geçmek zordur.
Akademi; yeterince motivasyonu olmayan kimselerin tıp fakültesi eğitimi almalarını istemez.
Bu ders, psikologları psikiyatristlerden ayıran derstir.
Başarmak buradaki perdenin ortadan kalkması ile başlar.
Tüm başarılı insanların bir Dip'i olduğunu geçmişlerine dönüp bakınca mutlaka keşfedersiniz.
Dip'ten çıkmayı başaranlar; en iyiler kategorisine girecektir.
Ancak; Dip'ten çıkmak için perdelerin kalkması gerekir.
İşte bu noktada ciddi bir çaba ve gayretle ısrar edeceksiniz.
Bir süre sonra mutlaka Dip'ten çıkacak ve enerjiyle fırlayacaksınız.
Dip'e batanlar, üstünü doldururlarsa bir daha o kadar uzun süre Dip'te kalmazlar.
Dip; sanıldığı kadar uzun sürmez.
Dip'e duyulan kaygı uzun süreceği yanılgısını ortaya koyar.

# Eğri 2: Cul-De-Sac
Cul-de-sac Fransızcada "çıkmaz sokak" anlamına gelir.
Çok sade bir anlatımla çaıklanır: çalışır çalışır, bir yere varamaz, bir yol katedemezsiniz.
Daha iyi veya daha kötüye gidiş olmaz.
Her şey olduğu yerde sayar.
Bu konuda söylenecek çok bir şey yoktur.
Böyle işler vardır, bunlardan birine rast gelirseniz bir an evvel kendinizi ondan kurtarın.
Oyalanmadan yolunuza devam edin.
Uzun süre uğraşmanıza rağmen, sonuç vermeyen cul-de-sac'lar için vakit kaybetmeyin.
Kör uçlu bu işlerden başarılı olmak istiyorsanız mutlaka uzaklaşmanız gerekmektedir.

# Eğri 3: Uçurum
Sigara; sigara tüccarları için mükemmel olarak tasarlanmıştır.
Ne kadar süre kulanırsanız, o kadar devam etmek istersiniz.
Ne kadar devam ederseniz; bırakmak o kadar acı verir.
Acı gitgide büyür ve sonrasında her şey paramparça olur.
İnsanların bu gidişi durdurmakta çok zorlandıkları bilinmektedir.
Böyle bir uçurumun kıyısında olmamak için sezer sezmez orayı terketmek gerekir.

Ortada kayda değer bir iş varsa; mutlaka bir Dip vardır.
Vazgeçmek kolay seçenekken, gareket etmeye zorlamak gerekir.
Bir seçimi kazanıp politikacı olmak ile kaybederek yapmak aynı zevki vermez.
Bütün Dip'ler az bulunurluk yaratır, az bulunurluk da değer yaratır.
Hayatımızdaki en büyük engeller; başarımızın önüne geçen eğrilerdir.
Eğrileri farkeder farketmez onlardan kurtulmak gerekir.
Dip olmayan bir projeyi terkedemezseniz, sandalı sallamadan güçlükle tutunmaya çalışmak size daha kolay gelir ise; başarı sizden yana olmayacaktır.
Paranız ve zamanınız yoksa fethedecek daha başka ve küçük bir piyasa seçme cesaretiniz var mı?

Tüm bunları yaptığınızde tebrikler!
İşi almışsınız demektir.

# Kestirilemez Yolculuğun Avantajı
Cesaret gerektiren işleri yapmayı çok az insan tercih eder.
Dünyanın en iyisi olmaya insanlar odaklanmak istemez.
Basiretli insanlar ise genellikle kaynaklarını gerçekten tutkuyla sarılacakları bir projeye saklarlar.
Yaygın olan seçim, her şeyin tadına bakmaktır.
Bu sebeple; azınlık olan cesur ve basiretli insanlar başarılı olur.

Rüzgar sörfü, rüzgar başlayana kadar kolaydır.
Rüzgar birdenbire gelir.
Bir şirket de böyle kestirilemezdir.
Şİrketin her bir bileşeni başlı başına bir rüzgar problemidir.
Kestirilemez olmak aslında avantajınıza bir durumdur.
Çünkü, kestirilebilir olan karlı değildir.
Uzman doktorlara verilen paraların karşılığı da budur.
Hastalığın ve teşhisin zor oluşu.
Sizin durduruğunuz yerde olmak da işte bu sebepledir.
Zor problemleri çözmek!

Dip, burada olmanızın sebebidir.
Dip'in kıymetini bildiğinizde hak ettiğinizi alırsınız, bunu bir fırsat olarak algılamanız gerekmektedir.
Sıradanlıkta ısrar ederseniz bu fırsatları asla yakalayamazsınız.
Dip'te iken Dip'i terketmek kadar kötü bir fikir olamaz.
Her Dip'in mutlaka bir çıkışı vardır.
Onu gördü iseniz aynı hızla yukarıya çıkacaksınız demektir.
Başarılı oldukça, aşamaları geçtikçe Dip'leri önceden sezer hale geleceksiniz.
Dipleri önceden anlayıp, ona göre gardınızı alacaksınız ve bu sefer Dip'ten daha hızlı çıkacaksınız.
Bitiş çizginizi görmüşken yarışı bırakmak anlamlı mıdır?
Asla hiç kimse yarışa birkaç km kala yarışı bırakmaz.
Siz de bırakmayın.

# Çıkış Noktası
Kör uçlu bir işte, ilişkide ya da potansiyel müşteri olarak gördüğü bir kişide saplanıp kalmış birine kimse günün birinde çıkıp, "ne kadar dirayetlisin, sana hayranım, senin hatırına bu ilişkiyi düzeltelim" demez.
Mutlaka kâğıt kalemi elinize alın, işe başlamadan hangi hallerde bırakmaya gönüllü olacağınızı yazın ve yazdıklarınızda ısrar edin.

Cul-de-sac'la karşılaşınca, anlar anlamaz çıkmaz sokaktan çıkın.
Yüz yüze kaldığınız bu zorlukla başa çıkabilmek başka bir perspektiftir ve herkeste bulunmaz.
İşte bu yüzden baştan sınırları belirlemek çok daha iyidir.

Kaynaklarınızdan çok büüyk bir pazara giriyorsanız, mesajınız piyasada kaybolacaktır.
Patlak bir lastiğe hava basmak ne ise büyük bir piyasada getireceğiniz ses de odur.
Bu şekilde basınç oluşturamazsınız ve asla Dip'e erişemezsiniz.

Önce basıncınızı seçin ki; basıncı uygulayacağınız lastik çok büyük veya çok küçük olmasın.
Eğer sahip olduğunuz şeyler elinizdekiler kadarsa onları kullanın.
Oyunu değiştirin ve gündemi belirleyin!
Dip'ten kurtulmanın yolu; tüm kaynaklarınızı organize etmek ve geri kalan her şeyi bırakmaktır.
Dünyaya bir çentik atmayacaksa onu oracıkta bırakın.
Hemen şu anda.
Bırakın ki boşalan yeri, Dip'i dolduracak bir enerjiyi bulmakta kullanın.
Şimdi bir şeyleri gerçeğe dönüştürme zamanı!

# Okurun Yorumu
***Güzel kitap, sağlam. Hoşuma gitti açıkçası. Hayatta her zaman dengeye inanırım. Ne en zekiler, ne en çalışkanlar ne de en yetenekliler büyük başarılara imza atar.
Sadece kararlı olanlar bu yolda büyük ilerleme kaydedecektir.
Yola çıkmadan önce; bu kararlılığı da nereye kadar sürdüreceğimizi ve hangi noktaya bırakmaya "karar" vereceğimizi de belirlemek gerekir.***

***Kitabın tek katılmadığım noktası üniversite sınavı benzetmesi. Zor soruları atlayıp kolay soruları çözmek.
Bu taktik gayet başarılı ve sürdürülebilirdir.
Burada insan psikolojisi devreye girer.
Evet gerçek hayatta zorlukların üzerine gidilmeli ve bunlar aşılmalıdır; zaten insanı genel popülasyondan ayıran da bu zorluklar karşısındaki başarılarıdır.
Lâkin üniversite sınavında zor sorularda kaybedeceğimiz zaman (hele ki o zor soruyla uğraşmamıza rağmen çözüme ulaşamazsak) uğradığımız psikolojik basınç, bizi kolay soruları çözerken de zorlayacak ve stres altında hissettirecektir.
Bu benzetmenin doğru olmadığı kanaatindeyim.***

***Dediğim gibi onun dışında kitabı gayet güzel buldum.
Kaleminize sağlık Seth Bey.***


