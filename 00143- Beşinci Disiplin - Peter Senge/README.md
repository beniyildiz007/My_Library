İşe gitmek için heyecanlı olduğunuz o son günü hatırlıyor musunuz?
Ofise gitmek sizin için işkence haline geldiğinden ve oraya gitmekten nefret ettiğinizi her saniye içten içe bildiğinizden, bunu düşünmek bile belki size uçuk bir şey gibi geliyor.

Çoğu insan işlerini sadece yapmak zorunda oldukları bir şey olarak görüyor.
Bu hayatın bir parçası değil mi?
Emekli olana kadar 30 yıl boyunca hafta içi her gün sadece çabalarsınız ve çabalarsınız.
Emekli olduğunuzdan sonra nihayet gerçekten umursadığınız şeyler yapmaya başlarsınız.
Ama işinizden gerçekten zevk alabilseydiniz ne kadar iyi olabileceğini hayal edebiliyor musunuz?
Ofiste her gün merakınızı besleseydiniz ve yeni tutkular bulsaydınız nasıl olurdu?
Uzak bir ihtimal gibi geliyor olabilir ancak gerçek şu ki bu durum aslında düşündüğünüzden çok daha ulaşılabilir.
Sizin ve şirketinizin ihtiyacı olan şey, öğrenen bir organizasyon olmaktır.

# Yeni şeyler öğrenme hevesiniz, işinizi yapmanıza yardımcı olabilir ancak işiniz bunu bastırıyor
Hatırlamıyor olabilirsiniz ama çocukken her çocuk gibi siz de öğrenmeyi severdiniz ve bunda da çok başarılıydınız.
Bunu kendiniz de görebilirsiniz, yürümeye yeni başlayan bir çocuk bulun ve dokundukları, kokladıkları ve gördükleri her şeyi nasıl tattıklarını izleyin.
Yürürken düşmeleri ve bir şeylerde başarısız olmaları onlar için önemli değil, düştükleri zaman sadece ayağa kalkıp tekrar denerler.

**İçinizde bir yerlerde, o merakınızın alevi hala yanıyor.**
ANcak siz bunu görmekte zorlanıyorsunuz çünkü işinizdeki hiyerarşi, dar çalışma koşulları ve beceriksiz yöneticileriniz bunu bastırıyor.
Sizi sınırlayan sorumluluklarınız sadece merakınızı öldürüyor.
Yöneticiler, sizi sadece birkaç görevle sınırlayarak "mesai doldurma" fikrini size aşılıyor.
Bu, işe olan bağlılığınızı öldürüyor ve sorunları çözmeye çalışma şansınızı önemli ölçüde engelliyor.

İş yerindeki bir diğer sorun da tepkiselliktir.
Bir zamanlar sürekli sorun çıkaran, yorucu ve büyük bir şirkette çalışıyorduk.
Daha da kötüsü, büyüme için plan yapan veya buna hazırlanan bir şirket değildi.

Tıpkı kurbağanın nasıl pişirileceğiyle alakalı olan eski hikaye gibi.
Kurbağayı normal sıcaklıktaki bir suya koymanız ve ardından ısıyı yavaş yavaş arttırmanız gerekir.
Eğer bu şekilde yaparsanız kurbağa bunu fark etmeyecek ve suyun içinde kaynayacaktır, tıpkı tepkisel şirketinizin çok geç olmadan büyüyen sorunları fark edemiyor oluşu gibi.

# Ofisi bir öğrenme alanına çevirmek için beş disiplini benimseyerek coşkuyu geri kazandırabilirsiniz
Eski alışkanlıklarınızdan kurtulmak çok zor olabilir ancak her gün bunların üzerinde çalışırsanız kısa süre içerisinde yeni alışkanlıklar kazanabilirsiniz.
İş yerinizde, beş disiplini uygulamaya çalışırken eski yöntemlere geri dönme isteiğinizi sürekli duyacaksınız ancak pes etmez ve sabırlı olursanız sonuç almanız pek uzun sürmeyecek.

Birincisi, şirketin çalışanlarına tanıtması gereken, kişisel ustalıktır.
Yazarın görüşüne göre bu, öğrenmeye, gelişmeye ve sürekli olarak elinizden gelenin en iyisini yapmaya olan bağlılığınız anlamına gelir.
Her çalışan bunu takım arkadaşlarına aşıladığında, o insanlar işlerinde yeniden tatmin bulacaklardır.

Ardından, dünyayı gördüğümüz filtreler olan zihinsel modellerimizi incelememiz ve geliştirmemiz gerekiyor.
Tüm deneyimlerimiz, yargılarımız ve varsayımlarımız bunu oluşturuyor.
Bunların ne olduğunu belirledikten sonra verimsiz olanlarla yüzleşip onları düzeltmeye başlayabilirsiniz.

Takım halinde öğrenme üçüncü disiplindir.
Bu parça, çalışanlar iyi iletişim kurmayı öğrendikçe işe yaramaya başlar.
Birlikte sorular sorarlar, önyargılarını kontrol ederler ve geri bildirimde bulunmaya başlarlar.
Çalışanlar kolektif düşünerek her birey, yapabileceğinden daha fazlasını başarabilir.

Takım halinde öğrenme üzerine inşa edilmesi gereken dördüncü disiplin, ortak vizyondur.
Bu, fikirleri uygulayan vizyon sahibi bir liderle alakalı değil, her çalışanın kendisini şirketin bir parçası olarak hissetmesidir.

Son ve en önemli disiplin, problemlere bir bütün olarak bakmayı öğreten sistem düşüncesidir.
Bu, her bir yönün, diperlerini nasıl etkilediğini incelemeyi sağlar.
Böylece beş disiplini tek bir disipline entegre etme anlamına gelir.

# Eğer bir liderseniz, bir tasarımcı, öğretmen ve müdür ideallerini benimsemek için zihniyetinizi değiştirin
"Lider" kelimesini duyduğunuzda aklınıza ne geliyor?
Bir şirkette "en üst sıradaki" veya "üst sıralarda" bulunan yöneticileri düşünebilirsiniz.
Ancak bu, sadece unvana odaklandığı için öğrenmim kurumları için geçerli değil.

Bunun yerine, artıp tipik yönetim kavramlarını kafanızdan silmeniz ve liderliği tamamen yeniden tasavvur etmeniz gerekiyor.
Bir lider olarak üstlenmeniz gereken üç farklı rol var:
* Tasarımcı
* Öğretmen
* Müdür

Bir tasarımcı olarak konumunuzu düşünürken, öğrenme için alanlar veya altyapı oluşturmanızın sizin işinizin bir parçası olduğunu kabul etmeniz gerekiyor.
Bu, sanal toplantılar için bir yer ayarlamak, yeni bir konferans düzeni oluşturmak veya geri bildirim için fırsat yaratmak anlamına gelebilir.
Bir öğretmenin rolünü düşünürken, çocukken öğrenmenize gerçekten ilham veren öğretmenlerinizi aklınıza getirin.
Herkesin en az bir harika öğretmeni olmuştur ve ideallerinize bakarak onları kendiniz de kullanmaya başlayabilirsiniz.
Bu özellikler kişiden kişiye değişebilir ancak bilgiyi sevmeyi aşılamaya çalıştığınızdan emin olun.

SOn olarak, en önemli şeyleri koruyan müdür geliyor.
Bunu yapmak için, çalışan refahının ve şirketin daha geniş vizyonunun asla büyümenin insafına kalmamasına dikkat etmeniz gerekiyor.
İşin bu yönlerini ele aldığınızda, çalışanlarınız risk almakta ve yeni şeyler denemek konusnda daha rahat olacaklardır.
