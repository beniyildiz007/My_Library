*Kitabın Yayınlanma Tarihi: 4 Nisan 2019*

# Giriş
Siyaset, ülkelerin gerek iç gerekse dış bağlantılarını pekiştirmek veya geliştirmek için kullandığı bir araç olmuştur.
Öyle ki siyaseti doğru anlayıp uygulayabilen devletler, diğer devletler üzerinde mutlak hâkimiyet kurmaya başlamıştır.
Ülkemizde siyasetin doğru bir şekilde anlaşıldığını söylemek oldukça zordur.
Bunun en temel sebebi, kişilere ve kurumlara bağlı siyaset anlayışının ön planda tutulmasıdır.
Eğer bir ülke yargı sistemini siyasilerin laflarına göre yönlendirmeye başlamışsa orada sağlıksız bir siyasal devlet anlayışı olduğunu söyleyebiliriz.

Doğan Aydal'ın kaleme aldığı "Savaş Tuzakları" isimli eseri, AKP hükümetinin siyasi anlayışını sorgular bir yapıdadır. (Hepimizin yapması gerektiği gibi).
Kitapta, dışa bağımlı siyaset anlayışından nasıl kurtulabileceğimiz ve gerçekten bağımsız bir siyaset anlayışına sahip olup olmadığımız ele alınmıştır.
Ülke yönetiminde kişisel hırs ve düşüncelerin etkili olup olmamasının önemine değinen yazar, bugüne dek bilinmeyen bazı detaylara da yer veriyor.

AKP hükümetinin siyaset anlayışını derinlemesine ele alan kitap, siyasetin zannedildiği kadar kolay bir kavram olmadığını gözler önüne seriyor.
Kitabın içeriğinde Wikileaks belgelerinin içeriğinden ve bu belgelerin Türk siyasetini nasıl şekillendirdiğinden bahsediliyor.
Bunun yanı sıra emperyalist devletlerin böl ve yönet anlayışını ülkemize nasıl uygulamak istediklerini ve bunun geçmişte ne gibi örneklerinin olduğu kitapta ayrıntılı bir şekilde işlenmiş.
Yazar, başka bir bölümde ise 11 Eylül 2001 tarihinde gerçekleşen ve pek çok kişinin hayatını kaybetmesiyle sonuçlanan "İkiz Kule" saldırısının altında yatan gerçekleri ve olayın bilinmeyen yönlerini detaylı bir şekilde anlatmaktadır.
Bunun yanı sıra geçmişten günümüze Afganistan'ın neden işgal için seçilmiş bir ülke olduğu, yine tüm gerçekleriyle kaleme alınan konular arasında.

Eserde, ABD'nin Suriye topraklarından çekilmesi, Fransa'nın bu topraklara duyduğu ilginin sebebi, ülkemizin sahip olmak istediği nükleer kaynaklara ulaşmasının zorlukları ve diğer devletlerin bu kaynaklara nasıl ulaştığı yanıtlananlar arasında.
Ayrıca ele alnınan konular içinde, Akdeniz'deki doğalgaz sorunu ile ilgili bilgiler de mevcuttur.
Dünya üzerindeki güçlü devletlerin, Arabistan üzerindeki planları ve Arap Baharı olarak adlandırılan olayın aslında farklı bir boyutunun olduğu eserde değinilen diğer konulardandır.
Kitabın son kısmında ise bu konular üzerine sorgulama yapmanın önemine dikkat çekilmiştir.

# AKP Hükümetinin İç ve Dış Konularda Siyasi Tavrı
Wikileaks belgelerinin içinde Türkiye ile ilgili olarak pek çok iddia bulunmaktadır.
Bu iddiaların sayısının toplam 7500 kadar olduğu tahmin edilse de ancak 274 tanesi açıklanabilmiştir.
Bu belgelerde AKP hükümetinin göreve geldiği andan itibaren diğer devletlerle olan ilişkileri, bu ilişkilerin ışığında ülke yönetiminin nasıl şekillendiği anlatılıyor.
Elbette, sadece devlet ve halk bazında değil, parti içi oluşabilecek sıknıtılardan da bahsediliyor.

Geçmişten günümüze hep başarılı ilişkiler kurduğumuzu düşündüğümüz Azerbeycan ile ilişkilerimiz aslında zannedildiği kadar sağlam temellere dayanmamaktadır.
Bunun sebebi olarak Türkiye'nin İran ile ilişkilerini güçlendirme çabasını gösterebiliriz.
İlk duyduğunuzda bunu alakasız olarak değerlendirebilirsiniz fakat gerçek aslında biraz daha farklı.
İran, Ermenistan'a yardım konusunda destek veren bir ülke olduğu için Azerbeycan, İran'ı kendisi için bir tehdit olarak görüyor ve tüm bunların ışığında da Türkiye-İran yakınlaşmasına tepki gösteriyordu.
Güvensizlik sebepleri bu kadarla sınırlı değildi.
Rusya, Dağlık Karabağ bölgesinin Ermenistan'da kalmasını destekler bir tavra sahipken Azerbeycan bu bölgedeki savaş esnasında Türkiye'den savaş mağdurlarını kurtarmak için helikopter istemiş fakat ülkemizden istenildiği şekilde bir geri dönüş alamamıştır.

Güçlü dünya devletleri, Türkiye ve İran ilişkisini kısıtlamak için birtakım yaptırımlar uygulamaya koymuşlardır.
Bunun en belirgin örneği, ülkemiz için çok büyük önem teşkil eden Nabucco projesini desteklememe kararı almalarıdır.
Bu alınan kararın bir neticesi olarak İran, Türkiye'nin karşısında yer almış ve iki ülkenin arasına bir kez daha nifak tohumu ekilmiştir.
Diğer yandan Türkiye-Suriye ilişkisinin gelişmesinden pek memnun olmayan devletler, bu yakınlaşmanın Suriye'yi İran'ın yandaşlığından çıkarıp, İran'ı yalnızlaştırabileceğini düşünüyordu.
Bu da yine büyük devletlerin ve Türkiye'nin ikili ilişkilerine sınır koyma projesinin bir sonucudur.

Söz konusu yaptırımlar yerini bulmuş ve Türkiye ile İran arasındaki ithalat, ihracat hacmi %50'den fazla düşüş göstermiştir.
Bu gelişmelerin ışığında da Türk bankaları ve ekonomisi ciddi bir yaralanmaya uğramıştır.
Bu durum sonucunda, Merkez İran Hükümeti ile anlaşma masasına oturmak zorunda kalan Türkiye, bu konuda çözüm geliştirmeye çalışmıştır.
Bunca yaptırıma maruz kaldıktan sonra bizim yapabileceğimiz tek şey birlik olmak, ortak fikirler üretmek, ülkemizin geleceği üzerine kafa yormak ve Türkiye'nin bizim son ve en önemli kalemiz olduğunu unutmamaktır.

Wikileaks belgelerinde Başbakan Erdoğan'ın devlet yönetimi ve halkla ilişkiler konularında nasıl bir lider olduğuna dair pek çok belge bulunmaktadır.
Bu belgelere göre büyük devletler, Erdoğan'ı karizmatik ve muhafazakâr bir lider olarak görmenin yanı sıra kendisinin aşırı gururlu ve halkla ilişkiler açısından zayıf olduğunu düşünüyordu.
Erdoğan'ın güçlü hitabet yeteneğine sahip olması ve halkın büyük sorunlarına parmak basan bir lider olmasından dolayı kendisine rakip olabilecek birisi yoktu.
Durum böyle olunca Erdoğan, Avrupa'da yılın lideri adaylarından birisi olarak görülmeye başlandı.
Bu da Erdoğan'ın yenilmez bir imaja bürünmesini ve sözü geçen bir lider olarak görülmesini sağlıyordu.

Dünya devletleri trafından güçlü bir lider olarak görülen Erdoğan için bir diğer büyük tehlike ise parti içindeki çatlak seslerin giderek yükselen bir hâl almasıdır.
Abdullah Gül'ün Erdoğan'ı parti içinde zayıflatma çabalarının olması Erdoğan'ın her daim gözünün arkada kalmasına sebep olmaktadır.
Yine parti içindeki per çok kişi akrabalık ilişkileri sayesinde yolsuzluğa örnek olabilecek adımlar atma eğilimindedir.
Erdoğan için bir diğer sıkıntı ise parti içinde aday olarak gösterilen kişilerin, gerekli yeterliliklere sahip olmaması olarak değerlendirilmektedir.
Erdoğan, bunların bir sonucu olarak yalnızlaşmaya başlamış ve parti içindeki üyeler dahi ona soru sormaya çekinir hâle gelmişlerdir.

Türkiye'nin ılımlı İslam politikasının öncüsü olması, İran ile ilişkilerinin güçlü bir seviyede kalmasına olanak sağlıyor.
Ülkemiz enerji ve ticaret alanında İran ile ilişkilerini güçlü bir seviyede tutmak istese bile ABD'nin İran ile olan ikili ilişkimizde kilit rol oynaması, İran'a karşı bir güvensizlik ortamı oluşturmaktadır.
Her ne kadar Türkiye, İran ile ticaret ilişkilerini geliştirmek istese de bunun bazı kafa karışıklığına sebep olan sonuçları da bulunmaktadır.
Örneğin, "ülkemizin İran'a sattığı silahlar, dolaylı olrak Taliban gibi gruplara ulaşabilir mi?" sorusu endişeleri beraberinde getirmektedir.

# Dünya Devletlerinin İç ve Dış Savaş Taktikleri
Hiç düşündünüz mü, neden ülkemizde bu kadar fazla göçmen yaşamasına müsaade ediliyor?
Avrupalı devletler neden Türkiye'ye göçmenlere kucak açması için yüklü miktarda para ödüyor?
Ülkemiz daha önceki pek çok göç akımını başından savuşturmayı başarsa bile en son gerçekleşen Suriyeli göçmen olayı, Türkiye'nin bu işten yüksek miktarda para kazanmasından dolayı göçün yoğun bir şekilde gerçekleşmesiyle sonuçlanmıştır.
Özellikle Kilis ve Hatay başta olmak üzere Akdeniz'e yavaş yavaş yerleşen göçmenler, daha sonraları İç Anadolu ve Marmara Bölgesi'nde de varlıklarını göstermeye başlamışlardır.
Bunun sonucunda ülkemizde o kadar fazla göçmen yaşamaya başlamıştır ki artık Türkiye topraklarında Suriye mahallesi adı verilen yerler oluşum göstermiştir.

Ülkemizde her sene yaklaşık olarak 450.000 Suriyeli çocuk dünyaya gelmektedir.
Bunların neredeyse tamamının Türk kimliği aldığını düşünürsek, bazı sorulara daha rahat yanıt verir hâle geliyoruz.
İşte bu Avrupa'nın yıllardır başarıyla yaptığı böl ve yönet taktiğinin bir sonucudur.
Bu taktikle başlarda azınlık ve sessiz olan kişilerin daha sonraki zamanlarda çoğunluk ve yüksek sesli hâle gelmesi sağlanıyor.
İşte bu böl ve yönet politikasının en önemli adımlarından biri.
Bu taktik sayesinde devletlerin iç işlerine karışmaya ve kendi isteklerini yaptırmak için gerekli donanıma sahip olan devletler, bu donanımları kullanmaktan geri durmuyor.
Böl ve yönet taktiğinin dünya üzerindeki en bariz örneği Yugoslavya'nın ve Çekoslovakya'nın dağılması gösterilebilri.

Ruslar, Azerbaycan'ın Dağlık Karabağ bölgesine sistemli bir şekilde Ermenileri yerleştirmiştir.
İlerleyen zamanlarda gerekli silah ve para yardımı yapıldıktan sonra Ermenilerin Azerilere savaş açması sağlanmıştır.
Öyle ki bunun sonucunda Dağlık Karabağ bölgesinin %16'lık bir kısmı hâlâ Ermenistan işgali altındadır.
SSCB, Tacikistan'ı kurmaya karar verdikten sonra Özbekistan ile olan sınırları öylesine karışık bir hâle getirmiştir ki iki devlet sırf bu yüzden sık sık karşı karşıya gelmek zorunda kalmıştır.

Peki, tüm dünyanın gözüne sokarak yapılan bu hamlelere kimse karşılık verememiş midir?
Hayır.
Dünya üzerindeki büyük devletler, yaşadıkları olayların sadece göstermek ve inandırmak istedikleri kadarını halka gösterirler.
Bunun en bariz örneklerinden bir tanesi 11 Eylül tarihinde gerçekleşen İkiz Kule saldırısıdır.
Tarihler 11 Eylül 2001'i gösterdiğinde ABD daha önceden eşine az rastlanmış bir saldırı ile güne başladı.
ABD'de pek çok kesimin önem verdiği bir yapı olan İkiz Kuleler, yapılan bu saldırının arkasında birçok soru işareti bulunuyor.
Bu sorulardan ilki, kulelerin yanındaki CIA, FBI ve yurt dışı operasyon belgelerinin tutulduğu binanın yıkılmasından söz edilmemesiydi.
Bu soru saldırının planlı bir şekilde yapılmış olma ihtimalini gözler önüne serdi.
Diğer bir soru ise saldırıyı üstlenen El Kaide örgütü lideri Usame Bin Ladin'in öldüğüne dair hiçbir kanıtın bulunmamasıdır.
Pek çok devlet liderinin kafası kesilmiş fotoğrafları bile mevcutken, ABD'ye böylesine büyük bir saldırıyı üstlenen Bin Ladin'in tek bir kare bile fotoğrafının olmaması gerçekten şaşırtıcı.

ABD, günümüze dek kendini siyasi sorunların içinde bulmuş bir ülkedir.
Bahsettiğimiz sorunlar, ABD'nin bilerek ve isteyerek dâhil olduğu konulardır.
Kısa bir süre önce ABD, askerlerini Suriye topraklarından çekmeye karar verdi.
ABD'nin Suriye'den çekileceğini öğrenen Fransa ise hemen bu alanlara talip oldu fakat işin garip kısmı, ABD dâhil kimsenin bunu tepkiyle karşılamaması oldu.
Yani buradan çıkarabileceğimiz sonuç, büyük devletlerin kendi aralarında büyük anlaşmalarının olduğu ve yaptıkları her hareketin planlı olduğudur.
Hatta karlofça ve Berlin antlaşmaları bu iş birliklerine en güzel örnek olarak verilebilir.
Yine Afrika'nın büyük devletler tarafından planlı olarak sömürülmesi de bu duruma verilebilecek örnekler arasındadır.

# Türkiye'nin Nükleer Silah ve Doğal Gaz Konularında Yaşadığı Problemler
Ülkemiz 1958 yılında Çekmece Nükleer Araştırma Enstitüsü'nü kurmaya karar verdikten iki sene sonra bir darbe gerçekleşti ve bu plan ertelenmek zorunda kalındı.
Tam 1960 darbesinin izleri silinmeye başlandığında 1976 yılında Mersin-Akkuyu bölgesi, nükleer santral için uygun bir yer olarak seçilmiştir.
1978-1980 yılları arasında bir İsveç firması ile yapılan ihalelerin iptal edilmesinin ardından 1980 darbersi gerçekleşmiştir.
Daha sonraları pek çok kez nükleer enerji alanında çalışmalar yapılmak istense de bunlar bir türlü başarıya ulaşamamıştır.
Zaten başarıya ulaşsa bile lisanslama alanında uzman kişi çok az sayıda olduğu için bu noktada tıkanacak olmamız oldukça beklenesi bir sonuçtur.

Bu alandaki yetersizliklerimizi ancak bu işte tecrübeli bir devletin yardımını alarak yapabiliriz.
Bu ülke de Rusya olarak karşımıza çıkıyor.
Peki, ama birçok konuda bize sorun çıkartan bu ülkeye böylesine büyük bir işte gerçekten güvenebilir miyiz?
Her nek adar nükleer santral yapsak da hedeflediğimiz uranyum kaynağını bulamayabilir ve Rusya'ya daha bağımlı bir hâle gelebiliriz.

Türkiye nükleer santral probleminin dışında doğalgaz sorunuyla da uğraşmaktadır.
2010-2011 yıllarında ülkemiz doğalgaz mesleleri için atılım yapmak isterken, araya giren seçim süreci ve muhalefet partilerinin iç karışıklığı bu duruma engel oldu.
Dünya devletleri, biz iç sorunlarımızla uğraşırken ellerini hızlı tutmaya ve çıkarılabilecek olan potansiyel doğalgaz miktarını kendi aralarında bölüşmeye başlamışlardı.
Bu ülkelerin arasında ABD, İngiltere, İtalya, Fransa, İsrail, Kore ve Katar gibi ülkeler bulunmaktaydı.
Bu devletlerin yanı sıra bir yandan da Yunanistan, Akdeniz kıyılarında doğalgaz araştırması yapmak için fırsat kolluyordu.
Öyle ki Yunanistan, Antalya-Kaş'ın yalnızca üç km kadar yakınına, adacıkları bahane göstererek Ekonomik Zon çizgisi çekmiştir.
Diğer bir ülke İsrail'in en temel amacı ise doğalgazın merkezi dağıtıcısı olmak ve Avrupa'ya doğalgazı satabilmek çin Türkiye'yi aracı olarak kullanmaktı.

Rusya'nın başını çektiği güçlü Avrupa devletleri, sırf doğalgazı kendi pazarlarında satmak ve ekonomik olarak özgürlüğe ulaşmak için Türkiye'nin çok büyük umutlarla giriştiği Nabucco boru hattı projesini baltalamak için ellerinden geleni yapmışlardır.
Peki, nedir bu Nabucco?
13 Temmuz 2009 tarihinde hükümetin birçok anlaşma yaparak basına duyurduğu ve yüzyılın projesi olarak adlandırdığı Nabucco, Türkiye'nin doğal gaz alanında atılım yapması istenen ve Rusya'nın mutlak doğalgaz hegemonyasının sekteye uğraması için planladığı bir projeydi.
Bu projeye bu denli güvenilmesinin bir diğer sebebi ise Türkiye'nin Asya ve Avrupa arasında doğalgaz alışverişini sağlayabilecek en kısa köprü olmasıydı.
Projenin 2013 yılında bitirilmesi planlananlar arasındaydı.
Türkiye proje için gerekli tüm devlet desteklerini sağladı.
Sadece Almanya başlarda destek vermese de sonradan o da destek veren ülkeler arasına katıldı.

Bu projenin ülkemiz açısından bazı olumsuz yönleri de bulunmaktaydı.
Örneğin Güney Kafkasya boru hattının Nabucco için tahsis edilmesi, bu bölgede yeni bir boru hattının yapılmayacağına ve bunun da maddi olarak ciddi kayıplara sebebiyet vereceğini söyleyebiliriz.
Türkiye, Katar'la yapılan doğalgaz anlaşmasının sonrasında İran'a bir miktar gazın Pars bölgesinden geçebileceğini söylemiş ve bir nevi iş teklifinde bulunmuştur.
Bu teklifin siyasi boyutlarını ve zamanlamasını düşündüğümüz zaman, ne kadar doğru bir karar olduğunu sorgulamadan edemiyoruz.

Nabucco, pek çok ülke ile ilişkilerimizi gözden geçirmemize sebebiyet verdi.
Irak'ın doğalgaz için önemli bir ülke durumunda olması Avrupalı devletlerin iştahını oldukça kabartan bir konuydu.
Kendilerine çıkar sağlamak ve Türkiye'yi oyun dışında tutmak isteyen Avrupalı devletler, Irak ile birçok illegal sözleşme imzalamıştır.
Sahi bu durumdan hiç rahatsızlık duymadık mı?

# Arap Baharı Aslında Nedir?
Güçlü devletlerin Afrika'yı sömürmesinden bahsetmiştik.
Bu defa sömürgenin içeriği hakkında biraz daha bilgi verelim.
Mali, Nijer, Somali gibi uranyum kaynağına sahip ülkeler, güçlü devletlerin sıkça istilasına uğramaktadır.
Benzer şekilde Çad ve Sudan gibi ülkelerin de petrol kaynakları yine bu devletler tarafından sömürülmektedir.
Mısır, Libya, Çad ve Nijer gibi alanlardaki petrol kaynakları Fransa'nın egemenliği altındadır.

Bunun yanı sıra güçlü devletler yalnızca Afrika için değil, Orta Doğu ve Asya için de belli planlar yapmaktaydı.
Bu planın ilk somut adımı Yarbay Ralph Peter tarafından hazırlanan haritayla atılmış oldu.
Bu harita, güçlü devletlerin Orta Doğu ve Asya'yı işlerine geldiği gibi şekillendirmesi demekti.
Haritanın içeriğinde Suriye, Azerbaycan, İran, Afganistan, Pakistan ve Suudi Arabistan'ın sınırlarının yeniden şekillendirilmesi veya tamamen parçalanması bulunuyordu.

# Neden Dışa Bağımlı Hale Getirildik?
Ülkemiz 1980'li yıllara kadar geçiminin büyük bir kısmını tarım ve hayvancılık alanlarından sağlıyordu.
Fakat 1983 yılında dönemin Turgut Özal yönetiminin aldığı kararların bir sonucu olarak, yüzyıllardır temel geçim kaynağı tarım ve hayvancılık olan bu ülke, ithalata özendirilip içerideki üretimi azaltmaya başlamıştır.
Genel olarak anlam veremediğimiz en büyük konulardan biri ise tohum üretimi için sınırlandırmalar yapılmasıdır.
Bunun sonucunda halk, sadece belirli miktarda kendi tohumunu ekebilir hâle getirilmiştir.
Tarlasını ekebilmek için gerekli olan tohumları ise yurt dışından ithal etme zorunluluğu gibi yasalar çıkarılmıştır.

Tarımın yanı sıra hayvancılıkta da ihtiyacımızdan çok daha fazla hayvanı ithal etmek için çeşitli ülkelerle anlaşmalar yaptık.
Zaten kendi sistemi olan bir yapıya, zorunlu bir dayatma anlayışı benimsetilmesinin en önemli sonucu, ülkemizde bu alanda çalışan kişilerin tarım ve hayvancılıktan uazklaşmasıdır diyebiliriz.
Tüm bunların ışığında Turgut Özal yönetiminin bir proje sonucu iktidara getirildiği fikrini düşünmeye başlıyoruz.
Bunun nedeni ise ülkesini seven bir liderin, halkının üretimini kısıtlayıp ihtiyaçlarını dışarıdan karşılamaya yönlendirmesinin mümkün olmamasıdır.

# Son Özet
Siyaset, hiçbir zaman gösterildiği kadar masum bir yapıda olmamıştır.
Öyle ki siyasetin içinde bulunmadığı herhangi bir alan yoktur.
Durum böyle olunca ülkelerin siyaseti; devlet yönetimine, ülkelerle olan ilişkilere, halka karşı alınan tavra kadar pek çok soruna dâhil etmesi kaçınılmaz olmuştur.

Bizlerin üstüne düşen en önemli görev ise her daim yeniliklere açık olmak ve araştırma yapma konusunda sürekli kendimizi geliştirmektir.
Dünya'nın belli güçler tarafından yönetildiği günümüzde bir şeylerin farkına varmak, farkında olmak ve yeri geldiğinde bunların karşısında durmak yien bizler için oldukça önemlidir.
Eğer bugün araştırmayıp sadece kulaktan dolma anlatılanlara inanmayı tercih edersek, işte o zaman birçok Afrika ve Asya ülkesinin düştüğü duruma düşebiliriz.

Bunun olmasını istemiyorsak açıkgözlü, meraklı, yetinmeyen ve millet bütünlüğü inancına sahip bireyler olmamız şart.
Söz konusu nitelikleri sağlayabilirsek, Wikileaks belgelerinde yazılan iddiaları tersine döndürmeyi başarabilir, yıllarca görmezden gelinen doğalgaz ve nükleer santral gibi isteklerimizi kuvvetli bir şekilde masaya koyabiliriz.
***Her şeyden önce de particilik işlerinden uzaklaşılması gerekiyor. Ocu ya da bucu farketmez, herhangi bir şeyci olmak zorunda değiliz. İlla bir şeyci olacaksak ilerlemeci olalım. Kişisel çıkarları için halkını tehlikeye atan, öngörü ve izan yoksunu canlıların farkına varalım.***
Kendi gücümüzün farkına vardığımız zaman, dünyanın güçlü sayılan devletlerinden biri hâline gelmemizin mümkün olduğunu vurgulayan bu eser; devlet politikalarını, yönetimleri ve alınan kararları daha iyi bir şekilde analiz edebilmenizi sağlayacak.

