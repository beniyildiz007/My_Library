# Giriş
İnsanlar için seks, yoğun haz kaynaklarından biridir.
Öyle ki günlük hayatımızın da bir kısmında seks konusu aklımızdan çıkmaz. (Bu daha sık şekilde erkeklerin başına gelir. Vücutta salgılanan testosteron hormonu ne kadar
fazlaysa cinsel dürtü o kadar artar. Testosteron ile birlikte vücutta biriken yoğun enerji, bir şekilde patlamaya ve kendini boşaltmaya (rahatlamaya) ihtiyaç duyar.)
Peki cinsel hayatımızın, bize yakın maymunsu akrabalarımızdan bile çok farklı olduğunu hiç düşündünüz mü?

Cinselliğimizin evrim sürecini anlamak bizi aynı zamanda kültürümüz, konuşma özelliklerimiz, ebeveyn çocuk ilişkilerimiz ve karmaşık aletleri kullanabilme becerilerimiz konusunda da aydınlatacaktır.
Çünkü duhaf cinselliğimizin bu özelliklerimizle yakından ilgisi vardır.
(Ayrıca bu özetle birlikte neden birtakım zarar verici cinsel davranışlara yönelmek zorunda hissettiğinizi anlayarak onları daha güzel işleme şansı yakalayabilirsiniz de.)

# En Tuhaf Seks Hayatına Sahip Hayvan
İnsan cinselliği dünyadaki otuz milyon diğer hayvan türlerinin standartlarına göre fazla anormal.
İlk olarak dünyadaki memeli türlerinin geneline göre normal cinselliğin ne olduğunu açıklayalım.
Pek çok memeli türü aile olarak yaşamaz.
Aksine sadece dişinin üreme döneminde çiftleşmek için bir araya gelirler.
Dolayısıyla erkekler genellikle babalık yapmazlar.
Fakat azınlık olsalar da çok eşli erkek zebraların ve gorillerin, erkek şebeklerin ve kahverengi sırtı tamarin maymunlarının babalık yaptığı görülebilmektedir.
Memelilerin genelinde seks için özel bir alana ihtiyaç duyulmaz.
(Bebek Sahili ve Beşiktaş'ta yaşanan olaylardaki memeli canlıları örnek gösterebiliriz.)
Ayrıca pek çok memeli dişi, yumurtlama döneminde görsel, kokusal, işitsel veya davranışsal belirteçlerde bulunur.
Dişiler sadece doğurgan günlerinde seks ihtiyacı duyarlar.
Öte yandan, bu genellemelerin de istisnaları vardır.
Örneğin bonoboların ve yunusların da içinde olduğu birkaç türde doğurganlıkla hiç alakası olmayan seks aktiviteleri gözlemlenmiştir.
Son olarak, memelilerin genelinde menopoz görünmez.

Şimdi sıra dışı insan cinselliğine değinelim.
Pek çok insan toplumda karşılıklı sorumlulukların bulunduğu ve genellikle tek eşli olunan evlilik sözleşmesi altında birleşirler.
Bu kurum ayrıca bebeklerin ortaklaşa büyütülmesi için kurulmuş bir ortaklıktır.
Evlilikte çiftler mahremiyet içinde seks yaparlar.
Ayrıca insan ovülasyonu (yumurtlama) gizlidir ve kadınlar gebe kalmak için uygun olmayan dönemlerde de ilişkiye girerler.
Yani insan cinselliği, döllenmeden çok zevk almaya yöneliktir.
Bize en yakın memeli türler Afrika Şempanzeleri ve bonobolardır.
Onlarda da üreme amaçlı olmayan seks bulunsa da babaların yavruları kabullenmesi ve onlara bakma eğilimleri açısından bambaşkayız.
İnsanın bu tuhaf cinsel evrimi; dik duruşumuz ve en az büyük beyinlerimizin etkisi kadar ateş, dil, sanat ve yazıyı geliştirmemiz açısından da etkilidir.
Peki bu tuhaf cinselliğimizin evrimine katkıda bulunan yaşam tarzı değişiklikleri ve kalıtsal özellikler nelerdir?

# Cinsiyetlerin Çatışması
Doğada birçok erkek memeli, dişiyi dölledikten sonra yavruyla ya da yavruların annesiyle muhatap olmaz.
Dahası, dölleyecek başka dişilerin peşine düşer.
Bu erkek memelilerle de sınırlı değildir.
Birçok erkek hayvan, dişilere göre çok daha az ebeveynlik sorumluluğunu üstlenmektedir.
Ebeveynlik genellikle annelere yüklenen bir sorumluluk olsa da bunun istisnaları da mevcuttur.
Bu istisnaların en temel sebebi, bir hayvan türünde bireylerin genlerini aktarmasına yardımcı olan davranışların başka bir türde işe yaramamasıdır.
Fakat genele bakacak olursak erkeklerin ebeveyn olmaları genetik çıkarlarına hizmet etmez.
Dişinin genetik çıkarlarına hizmet eden bir davranış biçiminin erkeğe hizmet etmemesi ya da bu durumun tam tersi, cinsiyetler arası çatışma yaratır.
Bu çatışmalar, insan mutsuzluğunun temel sebeplerinden biridir.

Ebeveynlik rolünün dişinin üstünde olmasının üç temel sebebi vardır.
Bunlardan ilki, hangi ebeveynin döllenmiş yumurtaya daha çok yatırım yaptığıdır.
Çokça yatırım yapılan şey, az yatırım yapılan şeye göre daha zor terk edilir.
Dişinin yavru üretimi için yaptığı yatırımın erkekten fazla olması bu yüzden temel sebeplerden biridir.
İkinci faktör ise, fırsatların engellenmesidir.
Erkek aynı esnada birçok geni farklı dişilere aktarabilirken dişinin böyle bir özelliği yoktur.
Genleri aktarmak için en büyük fırsatın yavruyu terk etmemek olduğunu bilen dişi, ebeveynlik rolünü üstlenmede daha öndedir.
Son faktör ise ebeveynlik güvencesidir.
Yavruya bakmak için emek harcayacak olan, onun kendi yavrusu olduğundan emin olmak ister.
Erkeklerin kendi yavruları olduğundan emin olmaları bir dişiye göre daha zordur.
Bu riski göze almak istememek de yine dişilerin ebeveynlikte öncü rol almalarına neden olmaktadır.
Dünya çapında yapılan anketler sonucunda, erkeklerin farklı kişilerle cinsel birlikteliğe kadınlardan daha yatkın oldukları ortaya konulmuştur. (Allah Allah bak sen şu işe).
Bu durum evrimsel açıdan da anlaşılabilirdir; zira bu eylem sonucunda kadının değil erkeğin gen aktarımı maksimize edilmektedir.

# Erkekler Neden Bebeklerini Emzirmez? -Erkek Laktasonunun Evrilmemesi
İnsan erkekleri, çocuk bakımı işinde eşlerinin yapabildiği neredeyse her şeyi yapabilecek kapasitedelerdir.
Yapmamak için bahanelerinin olduğu tek konu ise bebekleri beslemektir.
Erkekler hamilelik ve emzirme deneyiminden, fizyolojik ekipman açısından eksiklerdir.
Sadece dişilerde laktasyon özelliğinin bulunması yalnızca insanlar için değil, neredeyse memelilerin tümü için geçerlidir.
Yine de belli koşullar altında çok sayıda erkek, hormonal destek olmaksızın meme geliştirmekte ve süt üretebilmektedir.
Yani laktasyon, erkeklerin fizyolojik potansiyelleri içinde vardır.
Öte yandan bu, normal potansiyelleri olarak sayılmaz.
Erkek laktasyonu, cinselliğin evrimi açısından ele aldığımız konuları farklı bir yolla gözler önüne sermektedir.
Aslında hormonlar açısından erkekler ve dişiler arasındaki farklar yalnızca seviye farklarıdır.
Yani bir cinsiyette belirli bir hormon daha yüksek yoğunlukta bulunur.

Modern dünyada enktelte edilebilen hormonlar hem erkeklerde hem de hamile olmayan kadınlarda süt salgılamaya yol açabilmektedir.
Ameliyat, hormon desteği veya herhangi bir tıbbi müdahale olmadan da uygunsuz erkek laktasyonu oluşabilir.
Meme uçlarının mekanik olarak sürekli uyarılması, bazı erkek ve kadınlarda süt salgılamaya yol açabilir.
Peki erkekler de süt üretebiliyorsa, neden doğal seçilim tarafından onu kullanacak şekilde programlanmamışlardır?
Çünkü erkeklerin yaygın genetik çıkarları, başka dişileri hamile bırakma peşinde koşmakta yatar. (Sürekli heyecan peşindeyiz).
Yavrularını beslemek gibi bir mutasyona uğrayan soylu bir erkek, süt salgılamayan ve bu sayede daha çok yavru üreten bencil normal erkekler tarafından çabucak saf dışı bırakılır.
Günümüzde erkek laktasyonunun potansiyel avantajlarını rahatça kullanabiliriz.
Bu sayede annelerin bebekleriyle emzirme yoluyla kurduğu özel bağı erkekler de kurabilir.
Öte yandan, emzirme işlemi yapamayan anneye destek olarak bebeğin birçok açıdan gelişimi desteklenebilir.
Bugün dişi laktasyonuna olan evrimsel bağlılığımız fizyolojik olarak kararsız konumda olsa da bu durumun psikolojik tarafı da vardır.
Erkeklerin genel olarak emzirmeyi kadın işi olarak görmeleri gibi birçok psikolojik engel vardır.
(Jared kardeşim, emzirmeyi kadın işi olarak görmüyoruz, emzirmek kadına bahşedilmiş bir lütuftur. BİTTİ.)
Kim bilir belki de ileride dişi laktasyonuna olan bağlılık, psikolojik olarak da kararsız hale gelir.
(Allah Korusun)

# Aşk İçin Yanlış Zaman
Kadınların yumurtlama döngüleri gizlidir.
Birçok memeliden farklı olarak erkek ve kadının özel bir çiftleşme zamanı yoktur.
Onlarca yıl süren araştırmalarda bile bir kadının tam olarak hangi döngüsünde erkeğin cinsel teklifiyle ilgilenip ilgilenmediği açıklığa kavuşturulmamıştır.
(Hey yavrum cümleye bak, teklifi eden hep erkek olmak zorunda değildir!)
Ayrıca insan türü, döllenmenin kesinlikle oluşmayacağı hamilelik ve menopoz sonrasında da yapmaya devam eder.
Bu açıdan bakıldığında insan seksi tam olarak vakit kaybıymış gibi görünmektedir.
Zevkin ön planda olduğu bu durum da aslında doğal seçilim sonucu ortaya çıkmıştır ve vakit kaybı diyemeyiz.
Gerçekten de seks; enerji zaman ve sakatlanma veya ölüm riski açısından maliyetli bir iştir.
Yine de zevkli ve belirsiz olmasının da avantajı vardır.
İnsan bebeklerinin yardıma muhtaç doğası, uzun yıllar bakımı mecbur kılar.

Bugün bile birçok anne için çocuklarını destek almadan büyütmesi çok zordur.
Mağarada doğum yapmış ilkel insanları düşünelim.
Erkeğin mağaradan ayrılması bebeğin açlıktan ölmesi ya da öldürülmesi anlamına gelir.
O halde erkeğin mağarada kalıp aile kurumunu oluşturması gerekmektedir.
Yumurtlama döneminden sonra bile yapılabilen seks ve gizli olan yumurtlama döngüsü bunun için müthiş avantaj sağlar.
Zevk amaçlı seks, yardıma muhtaç bebeği büyütmek için birlikte hareket etmenin avantajlı olacağı insan türü için yapıştırıcı görevi görür.
(Yani ya benimsin ya kara toprağım(!))

# Dişi Menopozunun Evrimi
Hayvanların geneli ölene kadar veya ölüm anı yaklaşana kadar doğurganlıklarını korur.
İnsan erkekleri de bu özelliklerini korumaktadır.
Öbür yandan, insan dişileri genellikle kırk yaş civarından itibaren doğurganlık özelliklerinde azalma yaşar ve takip eden on yıl içinde de neredeyse tam bir kısırlık yaşamaya başlarlar.
Evrimsel biyologlara göre bu durum oldukça ilginçtir.
Doğal seçilimin özü olan bireyin genlerini taşıyacak sayının artması durumu, insan türünde menopoz ile sapmaya uğramaktadır.
Peki nasıl olur da doğal seçilim, bir türün çocuk yapma ihtimalinin kısıtlanmasını sağlayan genlerin oluşmasına sebep olabilir?
İnsan cinselliğinin en tuhaf özelliklerinden biri olna menopoz için evrimsel biyologların farklı açıklamaları vardır.
Bazı biyologlar, menopozun insan ömrü uzunluğunun son dönemindeki artışına bağlı olduğunu düşünmektedir.
Onlara göre dişi üremesi bu hızlı ömür uzamasına uyum sağlayamamıştır.
Bu argümanın karşısında duran biyologlar ise, diğer tüm organların işlevsel olarak uyum sağlamasına rağmen üremede bu sıkıntının yaşanmasına mantıklı bir açıklama getirmediğini düşünerek bu teoriyi reddetmişlerdir.
Menopoz, sadece insana özgü bir fenomen değildir.
En az bir balina türünde de gözlemlenmiştir.
Yani bu özelliği, elli milyon yıldan önce atalarımızın ayrıştığı kılavuz balinalardan almış olabiliriz.

Asıl meseleye dönecek olursak, neden kendi aleyhimize olan bu üreme fizyolojisini geliştirdiğimizi iredeleyelim.
Dişi menopozunun evrimsel temeline indiğimizde verimsiz gibi görünen bu stratejinin aslında daha fazla gen aktarımını nasıl sağladığını açıklamamız gerekir.
Bir kadın yaşlandıkça, başka çocuklar yapmak yerine kendi çocuklarına, potansiyel torunlarına ve diğer akrabalarının çocuklarına kendini adayarak genlerini taşıyan insan sayısını arttırabilir.
Ayrıca yaş arttıkça kadınların doğumda ölme riski artmaktadir.
Öte yandan çokça bakıma ihtiyaç duyan insan yavrusunun yeterli bakımının sağlanması ve sonradan ölümlerin azalması için de menopoz verimli gibi durmaktadır.
Bir başka olgu ise yaşlı annelerin bebeklerinin hayatta kalma ve sağlıklı olma ihtimallerinin azalmasıdır.
Örneğin Down sendromu olarak bilinen genetik durumun riski otuz yaş altı annelerde daha azdır.
İnsan dişisinin menopozunu destekleyen, bir kadının daha az çocuk yaparak aslında daha fazla canlı çocuğa sahip olmasını sağlayan faktörlerden bazıları bunlardır.
Doğal seçilim erkeklerde ise böyle bir programlamaya ihtiyaç duymamıştır.
Çünkü erkekler çocuk doğumu esnasında ölmezler ve bebek bakımı nedeniyle yıpranma ihtimalleri daha azdır.
(Hamile olan karısına doğum esnasında bir şey olursa bak bakalım o erkek ne oluyor).

Antropolog Kristen Hawkes ve çalışma arkadaşları, Tanzanya'da farklı yaşlarda gözlemledikleri kadınlarla ilgili bir sonuca ulaşmışlardır.
Menopoza girmiş kadınlar, kabileye yiyecek getirme ve toplama konusunda gençlere göre daha verimlidirler.
Ayrıca bu kitabın yazarı, yaşlı kadınların hatıralarının toplum açısından öneminin insan dişisi menopozunun evriminin altında yatan önemli bir itici güç olduğunu düşünmektedir.
Sonuç olarak pek çok boyutta menopoz, insan cinselliğinin evriminde kilit rol oynamaktadır.

# Beden İşaretlerinin Evrimi
İnsanlar olarak akılcı bir tür olmamıza rağmen hayvan benzeri davranış programlarının kölesiyiz.
Hayvan iletişimi işaretler üzerinde kuruludur.
Çabucak anlaşılabilen cinsiyet, yaş, saldırganlık ve ilişki gibi durumlar için ipucu veren göndermelerdir.
Örneğin kuşların eşlerini baştan çıkarmak ve rakiplerine gözdağı vermek için kullandığı ötme biçimleri pek çok iletişim boyutlarından yalnızca biridir.
Ayrıca birçok kuş türünde türlerinin farklılığı veya orangutanların kafa şekillerinin farklılığı sayesinde cinsiyetlerini anlamak mümkündür.
Bedende cinsellik işaretleri devardır.
Bu işaretler, aynı türün karşı cinsi cezbetmek veya rakiplerini elemek için kullandığı bedensel yapılardır.

Sir RonaldFisher'ın denetimsiz seçim modeline göre insan dişileri ve tüm diğer hayvanların dişileri, eşleşmek amacıyla dişinin yavrularına iyi genler aktarabilmek bir erkek seçme vazifesiyle karşı karşıyadır.
İsrailli zoolog Amotz Zahavi tarafından öne sürülen teoriye göre ise, bedensel cinsellik işareti olarak görev yapan pek çok ypaı öyle büyük ve belirleyicidir ki sahibinin hayatını tehlikeye atmaktadır.
Örneğin bir tavus kuşunun kuyruğu onun hayatını zorlaştırmaktadır.
Zahavi'ye göre böylesine maliyetli bir işarete rağmen hayatta kalabilen bireyler dişilere genlerinin verimi ve güçleri hakkında bilgi vermektedir.
O erkek gerçekten güçlü olmasa hem o yapıyı geliştirip hem de hayatta kalamaz.
Biz insanlarda da bazı işaretler mevcuttur.
Bizim işaretlerimiz arasında yüzlerimiz, kokularımız, saç rengimiz, erkeklerin sakalları ve kadınların memeleri bulunur.

Cinsellik cazibesi, beden işaretleri olarak verilen gilinç dışı tepkilere yol açan bu işaretlerin toplamıdır.
Bu özellikler ve çekicilik oranları farklı coğrafi bölgelerde ve kültürlerde farklı haller alabilir.
Yine de belli başlı durumlar genel geçer tepkilere neden olur.
Örneğin emzirme ve çocuk bakımı büyük enerji isteyen bir iştir.
Çok az yağ emzirmenin önünde bir engel oluşturabilirken çok fazla yağ da yiyecek toplama açısından zorluklara gebedir.
Kültürel etki ve güzellik standartlarından bağımsız olarak iyi beslenmiş ve güzel yüzlü kadınlar, erkekler tarafından genellikle tercih edilmektedir.
Sonuç olarak birçok beden işareti, biyologların yıllardır araştırdığı farklı evrimsel yollarla oluşmuştur.
İnsan cinselliğinin her bir parçası da karşımıza çözülmemiş evrimsel sorular çıkarmaktadır.

(Bir erkek olarak benim yorumum şudur ki: kadınlar iyi ki varsınız. Hayatımızı renklendiriyorsunuz. Sizi seviyorum.)
